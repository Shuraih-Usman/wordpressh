ME YAFI KUDI ? - 01
.
(c) Nazir Adam Salih
.
Copy Right (c)
Nazir Adam Salih 1996
.
Hakkin Mallaka (M)
Nazir Adam Salih 1996.
.
An Fara Bugawa A 1996
.
An Sake Bugawa A 2009
.
GARGADI
Wannan Littafi Kagagge Ne Anyi Shine Kuma Badon Cin Zarafin Kowa Ba Musamman Ma Masu Hannu Da Shuni Sai Don Nuni Cikin Nishadi Dakuma Fadakarwa. Ba'a Kuma Yarda Ajuye Shi Ta Kowace Hanya Ba Saida Izinin Marubucin.
.
Adireshin Marubucin
Abubakar Saddik Islamiyya Dakata
Akwatin Gidan Waya 4792.
NAZIR ADAM SALIH.
.
ME YAFI KUDI
.
BABI NA DAYA 1
.
LAILA na zaune atsakiyar furanni da fulawowin bishiyoyin da sukayiwa farfajiyar gidan kawanya akan wata kujerar karfe fara mai launin azurfa agabanta akwai teburin dake dauke da manyan takardu guda biyu farare ne irin wanda masu zane ke amfani dasu.
Agefen takardun daga hannun dama akwai farin akwatin kala wanda ke dauke da kaloli goma sha biyu da kuma burusan zane guda uku. Dan karamin teburin dake gefen lallai daga hannun hagu yana dauke da goran zuba shayi FLASK adab dashi kuma akwai kofuna biyu daya daga cikin kofunan na dauke da ruwan madara dayan kuma kusan rabinsa acike yake da ruwan shayi nata tururin zafi wani bangare kuma na teburin farantin kayan marmari ne dakuma wata katuwar salula mai kamar dankali.
Lallai ta dauki daya daga cikin manyan fararen takardun nan ta kurawa zanen data fara idanu sannan ta gyada kai cikin gamsuwa da abinda ta gani ta kurbi shayina ahankali ta mayar da kofin shayin wurinz amansa sannan ta dauko daya daga cikin burusan zanenta ta tsoma shi cikin ruwa ta shafi shudiyar kala ta fara shafawa a zanenta bayan tayi kamar minti daya tana shafa kaloli iri daban daban saita ajiye burushin sannan ta sake nazarin abinda take zanawa.
Adaidai lokacin ne taji salularta ta dauki dan kara. Nan da nan ta mika hannun tsakiyar teburin ta dauko salularta ta kara a kunne tafara magana da zazzakar muryarta.
Na'am ta amsa sannan ta bata fuska tace ina zuwa
cikin muryar da zaka iya cewa raini cikin fushi saitayi jifa da salular dake hannunta izuwa tsakiyar dan karamin teburin nan hakan ne ma ya janyo har kofin madarar dake kai ya bare bata ko kula abinda yafaru ba saita mike tsaye.
Shi baba sai ya dami mutum da kira kamar tsohon makaho. Ko kadan baya barin mutum ya more rayuwarsa shi ya dauka kowa ma irinsa ne da zaiyi ta neman kudi ta kowane hali babu hutu babu godiyar Allah ga ya takurawa talakawa shi baiji dadin kudin ba kuma bai bar wasu sunji dadin kudin ba.
Laila taci gaba da tafiya tana zancen zuci cikin kunan rai.
Bari naje naji abinda zaice min kuma nasan dai tatsuniyar gizo bata wuce ta koki ni dai wallahi nagaji da bada muguwar shawara haba wannan wane irin Ubane ?
Laila tayi tsaki sannan cikin fushi saita kara sauri ta ratsa ta cikin korayen ciyayi da furannin alfarma dake farfajiyar gidan ta nufi wata kofar gilas da sauri tun kafin ta karasa sai kofar ta bude a kanta sannan saita kutsa kai tashiga batareda ta damu datayi sallama ba.
*** *** *** ***
Karfe tara da minti bakwai agogon dake manne ajikin bangon dakin ya nuna ALHAJI BALARABE fari dogo kakkaura mai manyan kumatu na zaune akan daya daga cikin manya manyan kujeren alfarmar dake dakin. Alhaji Balarabe zaiyi kimanin shekaru arba'in da biyar aduniya amma idan ka dube shi saika dauka baifi shekara talatin da biyu ba. Yana da tarin dukiya kamar dan karuwa domin wasu makaryata ma sun dade suna jita jitar cewa wai zai iya yin kasafin kudin Najeriya na shekara guda batareda ya girgiza ba.
Abinda kawai ke ba mutane mamaki shine babu wanda yasan takamaiman hanyar da Alhaji balarabe yabi ya sami kudinsa shi mutum ne wanda bai cika kula talakawa ba domin wai aganinsa hakan yakan kawo raini. Bai kuma cika mu'amala da kananan masu kudi ba domin shi aganinsa zasu rika tunanin matsayinsu daya idan kuwa maganar manyan kudi ne to akullum kalmar alhaji balarabe daya ce akansu Gara a banbance tsakanin miloniya da biloniya yawancin lokuta alhaji balarabe kan fadi hakane idan suna da Laila 'ya daya daya mallaka aduniya kuma yake matukar sonta kamar ya hadiyeta. Tun da uwar laila ta mutu har yau Alhaji balarabe bai sake aure ba saidai kuma anki cin biri an ci dila domin awannan lokacin ne ya shiga harka da matan banza duk da yake dai daman can yana tabawa a boye amma bashida sukuni saboda yana matukar tsoron mahaifiyar laila.
Tun daga talakawa da manyan yan sa ido har zuwa kan kananan masu kudi da manyansu babu wanda zai iya rantse ma dacewa yasan daga inda dubban miliyoyin kudi ke kwararowa zuwa asusun Alhaji balarabe ba kowa yasan cewa idan harkar masana'antu akwai wadanda masana'antunsu sunyi biyun na alhaji balarabe to amma idan akazo kan maganar ya'yan baki fa? Shine biloniya uban masu kudi babu wanda ya yarda ma kansa cewa alhaji balarabe ya dogare ne kawai da masana'antunsa lallai kam akwai wata hanya amma wacce hanya ce?
Amsar itace babu wanda yasani.
Agaskiyar lamari alhaji balarabe na daya daga cikin manyan masu safarar hodar ibilis daga najeriya zuwa kasashen afirka dake makwabtaka da ita
.
Yaki halak yaki haram shine aikin Alhaji balarabe duk wani babban barawo daya shahara awajen satar motoci alhaji balarabe ne bangon buyansa yan fashi da makami bata garin yan sanda da yan daukeni na kashe. Duk suna samun albashinsu ne daga wajen alhaji balarabe.
Idan kuma muka duba bangaren sauran masu kudi alhaji balarabe ya zame musu kadangaren bakin tulu akwai jita jita dake cewa akwai masu hannu da shunin da suke tsoron alhaji balarabe fiyeda ubangijinsu ya zama kamar ubansu sai abinda yace. Idan ka saba masa kuwa tun kafin wani abu yafaru akanka zakaga masu kudi sun fara yi ma jaje domin sun san kai taka ta kare idan ya bukaci wani abu daga wajenka bai samu ba tabbas zai yi amfani da karfin dukiyarsa wajen cimma bukatarsa koda kuwa ta hanyar kisan kai ne.
.
Shekaru shida da suka shude tun lokacin da mahaifiyar laila ta mutu sai ya fara tunanin koyawa laila mugayen halayensa domin yace ai kyan 'da yagaji ubansa wajen neman abin duniya.
Lokacinda laila zata tafi makarantar gaba da sakandire sai alhaji balarave ya turata kasar ingila acan ne tayi digirinta na farko fannin zane yau shekarunta biyu kenan da dawowa wani abin mamaki shine alhaji balarabe na matukar tsoronta kamar yadda yake tsoron mahaifiyarta domin duk zaluncin da zaiyi sai ya nemi shawararta idan tace ayi ayi to an gama amma idan tace a'a to an bari kenan.
Yau kimanin watanninsu hudu kenan suna haka da ita hakanan akullum kwanan duniya nuna mata yakeyi cewa ita fa duniya bata rago bace kuma saida wuru wuru.
Sau da yawa alhaji balarabe na son ya zauna yayi hira da yarsa laila tun ma kafin tayi wayo yakan zaunar da ita akan kujera shi kuma sai ya zauna akusa da ita yayita bata labarin dukiyar daya samu ta hanyar zalunci. Da kuma irin dabarun da yake amfani dasu wajen aikata zalunci wani lokacin sai ya dubi laila cikin murmushi yakira sunanta idan ta juyo ta kalle shi sai yace inason ki hadda wasu ayoyi guda uku wanda zasu miki amfani idan kin girma
sai ta dube shi tace To Baba a tsammaninta ayoyin da zai fada mata irin ayoyin da ake karanta musu ne a islamiyya.
Shi kuma saiya dubeta yace
Inason ki san cewa zama da talaka na kawo raini sannan mu'amala da kanan masu kudi ita ke zubar da darajar biloniya har takawo raini tsakaninsa da kanan masu kudi harma su fara tunanin matsayinku daya kina jina ko ya ta? Alhaji balarabe zai tambaya.
Ita kuma saitace ina sauraro baba.
Amma cikin zuciyarta ba haka bane domin aduk lokacin daya fadi haka saitaji girmansa ya zube agurinta.
Shi kuma sai yaci da cewa Idan kin girma yata inason ki gaji dukiyata domin kema ki bambance
Na banbance me baba? Tambayar da laila keyi masa kenan a kullum idan ya soma karanta mata ayoyinsa na shedan.
Shi kuma yakan amsa mata da cewa ki banbance tsakanin talaka almajirin masu kudi sannan kuma miloniya da biloniya.
Ita kuma laila saitayi murmushi tace nagane banbance tsakanin talaka da almajirin masu kudi saidai kuma ni baba ban gane banbance tsakanin miloniya da biloniya ba.
Shi kuma saiyaci gaba da cewa ki dauki misali dani laila idan kika lura zakiga duk masu kudin garin nan tsorona sukeji fiyeda yadda suke tsoron ubangijinsu ba kuma don wani abu ba sai don karfin kudina da kuma karfin kungiyata da kuma irin rashin imanin da nake nunawa akan duk wanda ya shiga hanyata.
Kamar wanne irin rashin imani kake nuna musu baba? Laila takan tambaya.
Shi kuma sai yace Misali yanzu ina bukatar wani abu daga hannun wani hamshakin mai kudi idan na tambaye shi ta hanyar lumana yaki sai nasa a tsorata shi idan yayi taurin kai yaki sai nasa a kashe shi in kwashe dukiyarsa ta zama tawa. Kuma kinga wanda zansa yayi kisan kan bazaiyi ba saina biya shi kudi masu yawan gaske kinga ashe kenan da banida karfin kudi abayana da yanzu zaman garin nan yayi min wuya don haka kullum 'yata nake so ki rika amfani da abinda nake karanta miki domin kinsan harka da talaka kan kawo karayar zuciya da kuma rage kwarin gwiwar samun kudi ta kowace irin hanya don shi talaka kullum shi zai nuna ma shi mai tsoron Allah ne shiyafi kowa tawakkali bazai tashi ya nemi duniya ba idan ka biye masa saiku taru ku mutu cikin talauci.
Aduk lokacin da alhaji balarabe ya fadi haka ita kuma laila saita tambaye shi dacewa KAI BAKA TSORON ALLAH NE BABA? Shikuma saiyace kudi basu cika samuwa agurin matsoraci ba awannan zamanin namu don haka idan kina so ki banbance yadda kike so to ki fitar da harkar tsoron komai azuciyarki Alhaji balarabe kanyi shiru aduk sa'ar dayazo nan ita kuwa laila saita kalle shi cikin dariya sannan tace Lallai baba kayi nisa.
Kin fadi gaskiya yata itace amsar alhaji balarabe sannan saiyaci gaba da cewa kudi sune rayuwar mutum idan ba kudi to kai da dabba duk daya kuke a samu kudi ta kowace hanya 'yata abanbance tsakanin biloniya da miloniya aduk lokacin daya fadi haka sai yacika da nishadi yayi dariyar mugunta...ME YA FI KUDI ? - 02
.
Duk lokacin daya fadi haka sai yacika da nishadi yayi dariyar mugunta ya buga kafa a kasa sannan saiya dauki Laila ya dora ta akan cinyarsa itakuma tana dariyar yarinta shikuma idan yaga tana dariya sai yace Gaskiya ce 'yata a bambance.
Ita kuma saita amsa da cewa
TSAKANIN BILONIYA DA MILONIYA.
.
Da kyau 'yata. Alhaji balarabe zaice cikin dariya sannan sai ya kalleta yace idan kuma karya ne to afada mana
ME YA FI KUDI?
To a wannan safiyar kuma Alhaji balarabe na karatun jarida sai yayi kicibis da inda aka rubuta wani abu kamar haka. Alhaji Abubakar tsohon ministan sufuri na kasa ya saye kasaitaccen kamfanin nan na takalma dake Ikko
Alhaji balarabe yayi shiru sannan ya sake karanta rubutun ya girgiza kai cikin fushi sannan yace a bayyane.
Wato kamfanin da nake kokarin saya ma shine wannan marar kunyar ya saye? To shikenan ya tari aradu da ka zakuma ta rugurguza shi nan da nan ya dauki salularsa ya buga cikin dakiku uku saiga shi yana magana da laila.
Menene? Laila ta tambaya sannan alhaji balarabe yace da ita kiyi sauri kizo nan inason ganinki sannan ya ajje salular ya sake nazarin jaridar dake hannunsa sai ya ga har da hoton kamfanin ashafin farko na jarida haushi ya kamashi sai ya yi jifa da jaridar zuwa kofar falon.
Adaidai lokacin ne kofar ta bude laila ta shigo dakin ta kalli alhaji balarabe sannan ta kalli jaridar dake kasa kana ta matsa kusa da daya daga cikin kujeren falon ta nutse aciki
Shiru na dan lokaci babu wanda yace da wani kala sannan sai alhaji balarabe yace da laila dauki jaridar can ki duba.
Laila ta taso daga kan kujerar da take zaune ta dauki jaridar ta koma wajen zamanta tafara karanta abinda ke ciki.
Dakin ya sakeyin shiru bayan dan lokaci da fara karanta jaridar saita ajje ta akan kujera sannan ta dago kai ta kalleshi a yatsine.
Nagani menene kuma?
Me kika fahimta? Alhaji balarabe ya tambaya cikin fushi.
Laila ta kalleshi a fusace tace abinda na fahimta shine alhaji abubakar ya sayi kamfani kuma an sallama masa amma kai baka so ya saya ko ba haka bane baba?
Ganin ran laila ita ma ya baci sai alhaji balarabe yayi murmushi sannan ya sassauta murya yace ashe kin gane 'yata ya danyi shiru yana juya kalmar da zai fada ta gaba cikin zuciyarsa.
Menene shawararki akai kinsan dai yadda kamfanin yake duk fadin najeriya babu kamfanin daya fishi wajen yin takalma masu inganci kuma babu wanda ya kamata ya mallake shi sai ni domin ni nasan dadin kudi nasan wahalarsu sannan kuma ni na iya juya su.
Laila tayi masa wani irin kallo irin kallon da zakayiwa mutumin da kake tsammanin ya tabu sannan laila ta lumshe fararen idanunta tana fadi a zuciya Allah kayi mana tsari da shedanin uba. Allah ka tsareni bin hanyarsa.
Bakiji abinda nake fada bane? Maganarsa ta katsewa laila addu'arta ta dago kai ta dubeshi sannan tace dashi batareda ta dubi fuskarsa ba.
Ni babu shawarar da zan baka baba kayi duk abinda kaga ya dace tafara kokarin mikewa tsaye.
Dakata dakata mahaifinta ya katse ta wato rashin kunya zaki min ko? To bari kiji ko uwarki bata isa tayi min rashin kunya ba lokacin da take raye kinfi ni sanin abinda yadace nayi ne? Malamai ma sunyi sun barni duk huduba ko wani wa'azi in bana kudi bane banza ne agurina ke yanzu in banda haukanki ina ke ina biye shirman talakawa wai Allah zai kawo to shi Allah akwance zai baka?
Dole ne awannan zamani in har mutum yanaso yakai labari ya nemi ta kowace hanya.
Amma ba hanyar haram ba laila ta katse shi.
To naji Alhaji balarabe yace wato duk abinda nake gargadinki dashi tun kina karama aikin banza nake yanzu ke in banda shashanci wa kika taba ganin yayi kudi ta hanyar halak azamanin nan? Ai abinda akeyi kawai shine a nemi kudin ta kowace hanya koda haramce idan sun taru sai a debi kashi biyu daga cikin dari na kudin a ginawa talakawa masallaci rijiyoyi da kuma asibitoci kinga ladan da Allah zai baka awannan ya isa ya share dan alhakin daka dauka na waccan haram din dakaci.
Alhaji balarabe ya danyi shiru sannan sai bakinsa ya fadada zuwa murmushin mugunta Laila ke haryanzu yarinya ce ana nuna miki hanyar da zakibi ki samu kudi nan da nan kina ki.
In banda abinki Me Yafi Kudi? Ai babu ke inaso kiyi gadona amma kullum sai fama kike da tawakkalin talakawa wai Allah zai kawo.
Yaushe zai kawo in kana kwance kamar tabarma?
Allah ka tsare mu da sharrin shaidanun iyaye ka kuma tsare mu da sharrin jahilci allah ka shirye shi dain kuma bai shiriya ba Allah ka taimakeni na ceci al'umma daga sharrinsa abinda laila kenan ke fadi cikin zuciyarta.
Mamaki ya rufe alhaji balarabe yaga wani tattausan murmushi ya bayyana a fuskar yarsa laila rabon ta da irin wannan murmushi ta dade A iya tunaninsa tun kafin mahaifiyarta ta rasu yau kuma saiga murmushin ya dawo farin ciki ya rufe shi domin ganinsa laila ta gane hudubar da yakeyi mata.
Saidai kuma abinda bai sani ba shine murmushin yaudara ne na mata kuma shine mataki na farko shirin jifan karan mahaukaciya da azzalumar gwamnatinsa.
Da kyau laila alhaji balarabe yace cikin farin ciki nasan dama zaki fahimci gaskiya sannan saiya kalli laila kallo irin na 'da da uba yace Yaushe za'ayi walimar kawar taki ne?
Laila ta danyi shiru sai yanzu ta tuno da zancen walimar tun jiya kawarta ABIDA takawo mata katin gayyata na walimar cikarta shekaru ashirin da hudu aduniya bayan data rakata kofar gida sukayi sallama saita tura katin gayyatar karkashin matashin kai tun lokacin bata kara tunawa dashi ba sai yanzu da mahaifinta ya tuno mata da zancen si kuma yasan zancen ne ta hanyar tambayarsa kudi da laila tayi yace mata bashida kudi domin wai ta cika kashe kudi sai gashi kuma yanzu yana tuna mata da maganar.
Lailai tayi murmushi sannan tace
saura kwana biyu baba.
Ashe abin ya kusa Alhaji balarabe yace nawa kike bukata? Ya tambaye ta
Dubu biyar ma ta isa laila ta amsa
Alhaji balarabe ya laluba aljihunsa ya dauko wata bakar na'ura mai dauke da lambobi ya latsa wasu daga cikin lambobin nan da nan sai kujerar dake bangarensa na kudu tayi wata irin kara kuuu........ Sannan ta dago ta kife akan tattausan kilishin dakin abin kamar dabo laila na zaune kamar an dasa ta tana kallon ikon Allah
A kasan kujerar a zaune wata madaidaiciyar akwati ce ta roba mai ruwan gwal Alhaji balarabe ya dada matsa abin sannan akwatin ya dada matsa abin sannan akwatin ta bude laila ta rike numfashi sa'ar da idanuwanta suka hangi abinda ke cikin akwatin batayi mamakin ganin dalar amurka datayi ba cike da akwatin.
Alhaji balarabe ya dauko dami daya daga cikin gomomin damman dake akwatin sannan ya sake matsa na'ura akwatin ta rufe sannan kujerar ta dago ta koma wurin zamanta saika rantse da Allah babu kome agurin.
Alhaji balarabe ya kalli laila waccce tayi mutuwar zaune akan kujerar yayi murmushi sannan ya zaro wasu adadi daga cikin damin kudin ya mika mata.
Ga wannan ina ganin ai sun isheki idan kin canzasu zuwa kudin najeriya zasu baki naira dubu goma idan kuma basu isheki ba to ki fada.
Laila ta girgida kai tace sun isa baba alhaji balarabe yayi murmushi yace
Tasi ki tafi gobe kuma kyaji yadda muka kare da wannan marar kunyar.
Laila ta mike tsaye sannan tace wanne marar kunya kuma?
Har kin manta da alhaji abubakar ne?
Laila ta murmushin yaje sannan tace A'a ban manta ba sannan ta juya ta fice daga dakin ahankali kamar tana tafiya akan ruwa.
Dakin yayi siru bayan fitarta alhaji balarabe yayi shiru yana tunani na dan lokaci sannan ya dauko kan talfon din dake gabansa akan tebur cikin abinda bai gaza dakika goma ba sai gashi yana magana da Alhaji Abubakar?
Wai naji ance kai zaka sayi kamfanin nan? Alhaji balarabe yace.
*** *** *** ***
Alhaji abubakar tsohon ministan sufuri na kasa na zaune akan wata yar karamar bishiya dake cikin dan karamin lambun gidansa yana karanta jarida sai yazo daidai gurin da aka buga sunansa cikin manyan bakake hakan shiyasa si murmusi lallai mutanen nan basa barin labari ya wuce su yanzu har an buga wannan labarin. Duk wannan ya fada ne acikin zuciyarsa.
.
Acan kuma wani bangare na gidan agogo ya buga karfe tara da rabi alokaci guda kuma taron dake dakin ya dau kara alhaji abubakar ya ajiye jaridar dake hannunsa sannan ya nufi dakin shakatawar cikin sauri adaidai lokacin ne suka hadu da dansa MANSUR a kofa yana kokarin fitowa kiransa.
Baba wani mutum ne ke son magana dakai Mansur yace
Yafadi ko shi wanene? Alhaji abubakar ya tambaya
a'a yace dai yana son magana dakai bari naji ko wanene alhaji abubakar ya siga cikin dakin ya dauki wayar. Adaidai wannan lokacin ne alhaji balarabe dake can daya bangaren yake cewa Wai naji ance ka sayi kamfanin nan?
Kwarai kuwa alhaji abubakar ya amsa harda murmusi a fuskarsa amma dai kasan tun farko ni na taya kamfanin nan nace zan saya ko? Amma don rashin mutunci shine kaje kayi min yankan baya saboda kai bakajin tsorona ko?
Wannan magana ita ta batawa alhaji abubakar rai.
Bakajin tsorona? Me yake nufi ?
Jikinsa na rawa ransa a bace Alhaji abubakar yace tun da baka kashewa baka rayawa me zaisa naji tsoron ka? Ni ubangijina nake tsoro shine mai bayarwa kuma mai hanawa wannan kamfani Allahh ne yabani kuma na saya ko kana so ko baka so babu abinda ka isa kayi sai abinda Allah yaso yadanyi shiru sannan sai ya dada da cewa Allah yayi min tsari dakai azzalumi sannan ya ajje wayar ahankali kamar wanda kwai ya fashewa aciki shi kansa alhaji abubakar yasan yayi kuskure dayayiwa alhaji balarabe irin wannan magana amma abin daya bata masa rai shine
BAKAJIN TSORONA?
wannan kalma ita tasa shi yayi wannan subutar baki har ya fadi wadannan maganganu.
Wani zazzafan gumin ya fara rufe shi sa'ar daya tuna da rashin imanin alhaji balarabe domin ja da alhaji balarabe kamar ja da bakin kumurcine anya kuwa kwanansa bai zo karshe ba?
Wannan itace tambayar da alhaji abubakar yayiwa kansa.
.
A ka'ida duk lokacin da wani muhimmin abu yafaru sai alhaji abubakar ya rubuta shi acikin wani dan karamin littafi dake cikin kantar littattafansa na karatu.
Koda alhaji abubakar ya tuna.ME YAFI KUDI ? - 03
.
Koda alhaji abubakar ya tuna da haka sai ya nufi kantar littattafan dake bangon dakin ya dauko dan karamin littafi sannan ya fara rubutu kamar haka:
Ranar lahadi alhaji balarabe ya nemi na bar masa kamfanina ya saya ta hanyar tsoratani nikuma maimakon na tsorata saina fada masa bakaken maganganu ta hanyar nuna masa bana tsoron kowa sai Ubangijina.
.
Bayan ya gama saiya rufe littafin ya mayar dashi kasan manyan littattafan dake kan kantar dakin.
Adaidai lokacin ne dansa MANSUR ya shigo dakin ya kalli goshin mahaifinsa saiyaga ya ada gumi sharkaf Mansur ya matso kusa dashi yace Baba lafiya? Ko jikin hajiyar ne yaki dadi? Azatonsa jikin mahaifiyarsa ne yatashi don alokacin kwananta hudu a asibiti
alhaji abubakar yayi murmushin karfin hali sannan yace da mansur babu komai wani abune dai ya dan tayar min da hankali.
*** *** ***
Adaidai lokacin da alhaji abubakar ke rubutu a karamin littafinsa shima kuma alhaji balarabe nacan zaune yana jiran babban dan ta'addansa ya karaso.
Kofar dakin ta bude sannan ARANGAMA ya shigo
matashi ne dan kimanin shekaru ashirin da bakwai kato ne mai fadin kirji kamar kofar gareji
wanene ya taba ka alhaji? Tambayar kenan da ta fara fitowa daga bakinsa?
Wani marar kunya nake so ka gyarawa zama yadan yi shiru na dakiku.
Me kake so ayi masa alhaji! Akashe shi? Arangama ya tambaya
alhaji ya dago kai ya dubi arangama ido da ido sannan yace
Daka samawa kanka dubu talatin kuwa. Sannan yace Eh A KASHE SHI.
Iska ta dau amsa kuwwar muryar alhaji balarabe ta kaita kunnen laila dake can wani dan daki amakale tana saurare.
A KASHE SHI ?
Allah kayi mana tsari da shedanun iyaye laila wacce ke boye abayan labulan dakin tace Duk abinda akayi a kunnenta.
.
BABI NA BIYU 2
Duk da yake ana fama da matsananciyar zufa hakan bai hana mutane jin dadin rayuwarsu ba saboda iskar dake kadawa mai sanyaya zuciya sakamakon canjin yanayin dake shirin faruwa gajimare yayiwa sararin samaniya kawanya amma jama'a sai yawonsu suke domin sun riga sun camfa cewa wai hadarin bana ruwa bane irin gajimaren nan ne na sauyin yanayi daga zafi zuwa damina wannan lullumi mai dauke da sassanyar iska shi yaba wasu yan kananan yara damar warware jirginsu na leda zuwa sararin samaniya
wani yaro dake cikin yaran yana dauke da danko koda yaga jirgin dan uwansa ya riski can kololuwar samaniya sai yace da dan uwansa Audu idan na harbo jirgin ka nawa zaka bani?
Daya yaron wanda zaren jirgin ledar ke hannunsa yace haba ai baka isa ba in kuma ka isa to ka harbo shi zan baka Kwandala.
Daya yaron yayi dariya yace idan ba tsoro ba kawo kwandalar
ka harbo shi mana ai zan baka yaron mai suna audu yace.
To shikenan daya yaron yace sannan saiya tabe dankonsa ya auna jirgin ledar ya saki dankon tsakuwar ta keta sararin samaniya da wani irin kara sannan ta sami jirgin ledar ji kake cuss jirgin ledar ya fara tawangaririya asama sakamakon iskar dake kada shi aduk lokacin da iskar ta kada shi sai ya yiwo kasa da haka har ya kusan zuwa doron kasa. Amma hakan bata sami damar yiwuwa ba koda ya taho sai ya fado akan cunkoson wayoyin tangaraho.
Yeh! Yaron yayi ihu na harbo shi wallahi saika bani kwandalata
yaro mai jirgi ya fusata don ganin an bata masa jirgi kuma ance ya biya kwandala.
An hanaka ka kwata mana in kanada karfi
jin haka keda wuya sai daya yaron ya kama shi da kokawa yana kokarin kwace zaren jirgin dake hannunsa koda suka ja zaren jirgin ledar da karfi sai wasu biyu daga cikin wayoyin tangarahon suka tsinke suka fado kasa.
Wani katon maigadi dake zaune akofar wani katon gida mai dauke da wani dan karamin lambu yataso ya nufo inda yaran suke a fusace saboda ganin barnar da sukayi musu domin ya gane cewa wayoyin tangarahon biyu da suka tsinke na gidan ubangidansa ne.
Kai dan ubanku bakuda hankali ne?
Maigagin yace a fusace kaga yan iskan yara masara jin magana sun janyowa mutane wahala maigadin yayi kan yaran da bulala sukuma suka watse suna dariya suna cewa
Anyi din dan kulu kafi mai abu zafi.
Maigadin baikoma ta kan yaran ba sai ya kama wayoyin tangarahon yana nannadewa.
.
To adan wannan bata lokacin da maigadin yayi ne Arangama dan ta'addar alhaji balarabe ya sami damar sulalewa zuwa cikin lambun.
Akalla ya shafe sama da sa'o'i uku yana makale awani lungu yana jiran wata dama daga maigadin sai gashi ta samu cikin sauki Arangama yayi sauri ya dane kan wata katuwar bishiyar mangwaro mai yawan ganyayyaki da furanni daga kan bishiyar idan ya zuro kafarsa zai iya taba matattakalar benen da alhaji abubakar kebi wajen saukowa.
Maigadin yagama nannade wayar sannan yadawo ya zauna yana jiran alhaji abubakar ya sauko domin ya fada masa barnar da yaran sukayi.
Arangama wanda ke kan bishiya amakale ya kalli maigadin sannan yayi murmushi ya duba agogonsa saiyaga karfe biyar da rabi da yamma akalla zaiyi jiran sa'o'i uku ko hudu kafin Alhaji abubakar ya sauko.
** ** ** **
Mansur na zaune akan daya daga cikin kujerun falon yana karatun wani littafi mai suna
KIBIYAR AJALI
agabansa wani dan karamin tebur ne dauke da kofi da matsatstsen lemon zaki da abarba acikin kofin
kuma akwai tsine na zukar lemon.
Mansur ya ajje littafin dake hannunsa ya dauko kofin lemon yafara zuka. Adaidai lokacin ne wayar tarfon din dake dakin ta dau kara, ya ajje kofin dake hannun sannan ya dauki kan talfon din.
Wane ne? Yace cikin sassanyar murya.
Alhaji abubakar yana nan? Wata siririyar murya ta tambaya cikin Rada
mansur yayi mamakin jin muryar mace ke tambayar mahaifinsa kuma muryar na dan rawa daga can kamar ma a tsorace ake maganar.
Yana wanka wani abune ?
Kace masa yayi sauri ya....... Siririyar muryar ta katse, wayar tangarahon ta zama gawa a hannunsa Mansur ya ajje wayar ahankali cikin zulumi wacece wannan ke son yin magana da baba? Mansur ya tambayi kansa.
.
Kofar daya daga cikin dakunan dake fuskantar falon ta bude Alhaji abubakar ya shigo falon Ganin mansur a tsaye akan wayar tangarahon cikin damuwa shiyasa shi tambayar ko lafiya? Mansur ya kalle shi sannan yace
wata ce wai take son magana dakai.
Alamun mamaki suka bayyana a fuskar alhaji abubakar sannan yace wacece wannan? Bata fadama sunanta ba?
Mansur ya girgiza kai bata fada ba
kaikuma don shirme baka tambayeta ba ko? Kuma ai da saika bari ma nafito ko ka kirani kafin ka ajje wayar.
Ai mun fara magana wayar ta katse abin kawai danaji tafara cewa shine wai kayi sauri......sainaji wayar ta katse.
Alhaji abubakar ya daga kansa sama yayi tunani na dan lokaci sannan yace toh shikenan Allah ya kyauta ina tsammanin wayar ce ta sami matsala sai gobe a samo ma'aikata su gyara mana hanyar. Kuma ko wacece ma ai ta sake kira.
Kararrawar sallama ta dau kara adaidai lokacin da agogon dake bangon dakin ya buga karfe shida daidai.
Shigo alhaji abubakar yace
Kofar dakin ta bude katon maigadin nan yashigo sanye da riga mai yankakken hannu irin ta farauta. Katuwar hular kabar dake kansa tare da kambuna goma sha biyu dake sanye a kwanjinsa na hannun dama su suka sa shi kama da wani kasurgumin mafaurauci gwanin iya kama kura. Maigadin yafadi yayi gaisuwa sannan yace Alhaji wasu yan iskan yarane suka tsinko mana wayar tarhon gidan nan shine naga ya dace na sanar dakai.
Mansur ya kalli alhaji shima alhaji ya kalle shi sannan alhaji abubakar yace da maigadin to shikenan BARAU na gode gobe In Allah yakaimu a gyara.
To Alhaji madalla ni zan koma Barau ya mike daga durkusonsa ya nufi kofa,
alhaji abubakar ya zaro sababbin kudi yan ashirin ashirin na naira dari biyu ya mikawa maigadinsa Barau.
Nagode Alhaji Allah tsareka daga makiya. Dakin yayi shiru babu wanda yace AMIN. Kaddara tariga fata da mansur yasan abinda ke shirin samun mahaifinsa cikin wannan daren to daya amsa addu'ar Barau da Amin.
.
*** *** ***
Yauhe kake son a kashe shi? Aranagama ya tambayi alhaji balarabe.
Yau nake son yabar duniya alhaji balarabe ya amsa masa domin idan har nabari yakara kwana aduniya yagama dani kuma inason na nuna masa cea nafi karfin wulakanci daga yau yasake yiwa wani rashin kunya.
Arangama ya kyalkyale da dariyar mugunta mai kama da aradu jajayen hakoransa suka bayyana afili hayakin taba da goro duk dafe su. Ko da alhaji balarabe ya kalli hakoran arangama sai suka tuna masa da tsohon doki.
Arangama ya dubi alhaji balarabe yace ni zan tafi saina dawo alhaji balarabe yace to mu hadu karfe goma sha biyun dare ka kuma zo min da shaidar ka kashe shi idan naga shaida saina biyaka.
Arangama yayi dariya sannan yace Alhaji baka taba bani aiki na kasa ba ko ka taba?
Alhaji balarabe ya girgiza kai
sannan ya nuf kofa alhaji balarabe yabishi abaya.
Laila dake make abayan labulen bangon dakin ta sulale ta shige dakinta ta kulle yanzu shawara ta rage ga mai shiga rijiya laila tace cikin zuciyarta yazama dile ta jira har alhaji balarabe yafita.
Abinda yasa kuwa shine tana so ta bugawa alhaji abubakar waya domin ta sanar dashi cewa mahaifinta ya aiko a kashe shi. Laila bata sami damar buga waya ba sai bayan da alhaji balarabe fita harkokinsa bai kuma fita ba sai bayan biyar da rabi alokacin ne laila ta buga wayar shikuma Mansur dan alhaji abubakar ya dauka kaddara tariga fata alokacin ne yara suka tsinke wayar.
.
*** *** ***
Inason zanje na dubo jikin na hajiya, alhaji abubakar yace da dansa Mansur.
Koda mansur ya dago kai suka yi ido hudu da mahaifinsa sai yaji duk tsigar jikinsa ta tashi shi kansa mansur baisan menene dalilin hakan ba to amma yasan akwai wani abu dake damun mahaifinsa wanda yaki ya bayyana masa tun lokacin daya sami mahaifin nasa cikin gumi sharkaf yake ta kokarin ya fahimci abinda ke damunsa amma hakan ya gagara abinda yafi damun mansur shine mahaifinsa baya fadar sirrinsa ga kowa shi mutum ne wanda yayi imani da ajje sirrinsa cikin zuciyarsa batareda yafadawa kowa ba koda kuwa Dansa ne.
Ko bakaji abinda nake fada bane?
Alhaji abubakar ya katsewa dansa tunaninsa. Mansur ya juyo suka hada ido da mahaifiME YAFI KUDI ? - 04
.
Ko bakaji abinda nake fada bane?
Alhaji abubakar ya katsewa dansa tunaninsa.
Mansur ya juyo suk hada ido da mahaifinsa alamun tsoro da fargaba suka bayya afuskar mahaifinsa su suka sa kirjin mansur yafara dakan uku uku adacan mansur baisan mahaifinsa da tsoro ba to amma saigashi yau acikin yan sa'o'i kadan duk ya rikice.
Tun lokacin daya sami mahaifinsa yana rubutu akan dan karamin littafin nan ya lura dacewa al'amuransa sun sauya baki daya.
Naji baba mansur ya amsa masa sannan yakara dacewa idan kaje kayi mata sannu kace mata ni sai da safe zanzo.
Alhaji abubakar ya duba agogonsa saiyaga takwas da kwata nan da nan ya juya ya nufi kofar dakin.
Saina dawo yace da mansur,
haryanzu muryarsa na rawa saboda tunanin abinda ya wakana tsakaninda alhaji balarabe awannan ranar.
Har alhaji abubakar ya nufi kofar dakin saiya juyo yace Af na manta da abincin da zan kaiwa hajiya ina ka ajje shine ko ka sakamin acikin mota? Ya tambayi mansur
Mansur wanda zuciyar ke cike da tunane tunane yayi firgigit sannan yace yana dakin dafa abinci dake kasa acan ramatu tabar shi bari na dauko ma.
Har ya mike tsaye sai alhaji yace a'a bari nayi kiran barau ya daukar min yasa min a mota.
Mansur ya kalli mahaifinsa sai tausayinsa yakama shi saboda ganin irin halin daya shiga na tsoro da fargabar wani abu. Wani abu ne ya tayar da hankalin baba?
Mansur ya tambayi kansa.
Alhaji abubakar ya sakeyiwa dansa murmushi sannan yace saina dawo ya nufi kofa ya bude.
Wata iska mai hada da dumi dumi ta bugi fuskarsa saboda zafin da ake fama dashi.
Barau! Alhaji abubakar ya kwallawa maigadinsa kira
Shiru barau bai amsa ba.
Alhaji blarabe ya juyo kadan ya dubi mansur cikin mamaki yace inajin yana kasa bari na karasa na same shi yana gama fadin haka saiya rufe kofar yataka kafar benen ya nufi kasa.
Arangama dan ta'addar alhaji balarabe n rabe akan bishiya yana jiransa yakaraso.
.
Da alhaji abubakar yasan bazai dawo ba gida da rai ba to daya fadawa dansa mansur cewa akwai kudinsa na wani kasuwanci da sukayi a kasar amurka a kalla dalar amurka miliyan guda wanda sukayi da Alhaji balarabe kuma sukayi yarjejeniya a rubuce cewa alhaji balarabe zai ajje kudin idan shekara ta zagayo zasuyi amfani da kudin wajen gina kamfanoni guda uku.
Shin ahaji abubakar yasan cewa takardar da sukayi yarjejeniyar akai suka kuma dauketa suka kaita banki ajiya amatsayin Tsaro. Alhaji balarabe yayi amfani da mukaminsa dakuma dukiyarsa wajen tsoratar da manajan bankin akan cewa yabashi takardar kokuma ya rasa aikinsa, abinda alhaji abubakar kuma bai sani ba shine Alhaji balarabe ya sami takardar yakuma konata ya zuba tokar acikin ruwa. Dayasan kwanakinsa aduniya sunzo karshe to daya fadawa dansa mansur zancen kudinsu wanda ke akwatin karfe mai ruwan gwal. Kudin sune wanda alhaji balarabe ya dan zaro kadan ya baiwa 'yarsa laila naira dubu goma daga ciki taje wajen Party.
Abinda alhaji balarabe baiyi imani dashi ba shine ajiya a banki tunda ya lura da yawan durkushewar bankuna yasa akayi masa wannan maboyar kudi ta musamman.
.
** ** ** **
Arangama na makaleakan bishiyar dake daf da kafar benen saiyaji an kwallawa barau maigadi kira. Nan da nan sai yaji gabansa yafadi daya tuna dacewa idan fa alhaji abubakar na tare da barau to babu damar aikata abinda yake shirin aikatawa. Arangama yayi kasake yana sauraron takun sawun barau ayayinda yake haurowa kan benen da gudu gudu.
To asannan ne dabara ta fadowa arangama alokacin tsakanin barau da bishiyar dake daf da benen baifi takun kafar bene biyu ba.
Arangama yayi kasa kasa kadan hannunsa daya rike da reshen bishiyar kafarsa mai sanye da wani katon takalmi na reto a sannan ne ya hango Sonkon barau na kyalli acikin farin wata ya kara kasa kasa da takalminsa saidaya bari kan barau yazo daidai gindin katon takalminsa sai ya dubi tsakiyar kansa ya doka da katon takalminsa barau yaji wani abu ya daki kansa kamar aradu kwakwalwarsa tafara juyawa. Alokaci guda kuma ya rike tsakiyar kansa da hannayensa yana kokarin ihu amma hakan bata samu yiwuwa ba wani abu mai kamar guduma ya sake dukan kansa. Atake anan ya sume bayansa ajingine ajikin karfen daya kare matattakar benen hannayensa akankame da kansa.
Ahaka alhaji abubakar ya same shi.
Tsigar jikinsa ta tashi tsoro da fargaba da keta faman razanashi tun rana suka taru suka shafe duk wani tunani dake zuciyarsa da farko yayi niyyar yakoma saman benen ya sanar da dansa abinda ke faruwa amma saiyaji kafarsa bazata iya daukarsa ba. Yayi kokarin yayi ihu domin akawo masa taimako to amma idan ya bude bakinsa saiyaji kamar ansa masa takunkumi tsoro da fargaba duk sun kashe lakar jikinsa zazzafar iskar da akaeyi hasken farin wata dakuma tsoro da fargaba su suka hadu suka sa alhaji abubakar cikin wani mummunan hali cikinsa ya murda yaji kamar zaiyi amai. Alokaci guda kuma saiyaji idonsa ya lumshe kamar zai suma nan da nan ya rike karfen benen domin idan bahaka ba saiya fadi
INNALILLAHI WA'INNA ILAIHIRRAJI'UN.
Abinda alhaji abubakar kenan yafada cikin zuciyarsa.
.
Arangama wanda ke makale akan bishiyar yayi murmushin mugunta wannan matsoracin da wuri zan gama masa aiki yace cikin zuciyarsa sannan ya sake yo kasa kasa kafarsa na reto kamar zata taba bayan alhaji abubakar mummunar fuskarsa sai kyallin gumi take acikin wadataccen farin watan zaka iya kiran fuskarsa wani abin ban tsoro acikin mummunan mafarki, fuskarsa ce irin wadda ke ba yara tsoro takuma hana su barci domin aduk lokacin da suka rufe idonsu zasu dinga mafarki da ita.
Kwakwalwar alhaji abubakar tafara gargadinsa da cewa akwai wani a saman bishiyar nan a makale don haka sai yayi karfin ya daga kansa domin yaga abinda ke faruwa damar da arangama ke jira kenan alhaji abubakar na daga kansa sai dankareren takalmin arangama ya daki tsakiyar gadon bayansa da karfi duka ne irin wanda zai iya sa giwa tayi taga-taga koda kuwa bazata fadi ba.
Alhaji abubakar yaji kamar mota ta doke shi dukan ya daga shi sama sannan ya fado da baki akan matattakar benen. Alokaci guda kuma ya kwalla wata kara mai ban tausayi irin karar da zakaji a bakin naman dajin da aka ritsa da tarko yana neman hanya ya rasa.
Iska ta dauki amsa kuwwar karar alhaji abubakar ta watsa ko ina cikin farfajiyar gidan karar ta doki dodon kunnen Mansur. Alokaci guda kuma yaji kamar an soka masa allura domin ya tabbata muryar mahaifinsa yaji. Yatashi da gudu ya nufi kofar falon sannan batareda yayi wani tunani ba saiyabi matattakalar benen da gudu ya nufi kasa. Baiyi taku goma ba sai yayi tuntube da barau maigadi wanda ke jingine akafar benen zaune akan hanya magashiyan sumamme ya tuntsura sau uku sannan da taimakon ubangiji sai yasa hannunsa ya rike karfen kafar benen sannan ne yaji kashin hannunsa yayi kara. Baya bukatar dubawa domin ya tabbatar karyewa yayi. Wani radadin zafi ya ratsa mansur tun daga tsakiyar kansa har zuwa babban dan yatsansa na kafa.
Alokacin ne kuma saiyaji kamar numfashin mutum acan kasan benen kallo daya ya tabbatar wa da mansur cewa mahaifinsa ne nan da nan ya yunkura ya mike tsaye ya nufi kasan benen duk da cewa kuwa hannunsa nayi masa radadi yadai daure har ya karasa kasan benen.
Alhaji abubakar na kwance jini na zuba ta baki ta hanci babu alamar rayuwa agare shi idanun mansur suka cicciko da kwalla sannan ya sunkuya kasa ya dafa kirjin mahaifinsa da hannunsa mai kyaun sai yaji zuciyarsa na bugawa sama sama alamace mai nuna cewa da wahala ya dada mintina goma aduniya.
.
Arangama na kallon duk abinda yafaru akan mansur koda yaga mansur ya nufi kasan benen wajen mahaifinsa shi kuma sai ya dirgo daga kan bishiyar ya nufi saman benen da gudu. Yana zuwa ya bude falon yashiga bayan yan mintina ya sami abinda yake nema wato Mitar wutar gidan. Yasa hannu ya lalubo wani siririn karfe daga aljihunsa wanda daga bangarensa hakora ne guda biyu daga bangaren kuma a nade yake da roba. Yadubi mitar wutar na yan dakiku sannan ya tura karfen ciki ta hanyar rike robar dake hade da karfan mitar mutar tayi wani tartsatsi sannan wutar lantarkin gidan duk ta mutu. Arangama ya nufo kofar dakin da sauri ya bude ta sannan ya dan saurara baiji motsin komai ba sai sheshshekar kuka akasan benen Mansur ne. Arangama yace cikin zuciyar da boyayyen murmushi sannan sai ya kama kafar benen ya dira.
Arangama ya saba da dira daga saman gini mai tsawo don haka wannan tsirgar dayayi daga kafar benen ba wani sabon lamari bane agare shi gidan yayi duhu kamar kabari a sakamakon lantarkin da arangama ya lalata.
Arangama yabita cikin lambun gidan ya zagaya can bayan gidan sannan yayi tsalle ya kama katanga ya tsirga cikin wani katon filin kwallon kafa dake bayan gidan. Yana tsirga sai yaji mansur ya kwalla kara mai hade da sheshshekar kuka hakan ne yasa shi zaton cewa Alhaji abubakar ya mutu yayi murmushin mugunta daya tuna da dubu talatin din da Alhaji balarabe yayi masa alkawari
Gobe a otal zamu kwana nida yarinyata SHELIN.
Arangama yace cikin zuciyarsa
cikin sauri arangama ya nufi inda ya boye motarsa acan tsallaken titi har zai tsallaka sai yaga wata mota ta nufo wajen aguje sannan ta wuce da gudu koda ya duba lambar saiyaga motar na daya daga cikin motocin ubangidansa Alhaji Balarabe.
Cikin mamaki yabi motar da kallo sannan ne ya tuno ko shakka bayayi ya gane ko motar wacece.
Me Yakawo Laila nan? Arangama ya tambayi kansa cikin mamaki.
*** *** *** ***
Cikin mamaki da rudewa sai laila ta ajje kan talfon din dake hannunta me kuma ya lalata hanyar talfon din nan? Laila ta tambayi kanta gumi ya fara tsatstsafowa a goshinta da ta tuna da cewa yan mintuna kadan suka rage mata ta tserar da ran wannan bawan Allah Alhaji abubakar. Laila taci gaba da tunani bayan yan dakiku saita yanke shawarar ta shiga motarta tayi gudu idan tayi sa'a ta riga arangama zuwa.
Nan da nan ta mike tsaye ta nufi dakin mahaifinta ta bude wata yar karamar akwati mai dauke da cakin dakin kudi dakuma dan littafin da alhaji balarabe ke rubutaME YAFI KUDI ? - 05
.
Ta bude wata yar karamar akwati mai dauke da cakin din kudi dakuma dan littafin da alhaji balarabe ke rubuta lambobin talfon dakuma sunan abokan harkarsa da unguwar da suke.
Laila ta bude littafin tafara bin sunayen daya bayan daya cikin gaggawa tana karantawa har tazo kan sunan Alhaji abubakar wanda agabansa sunansa ne da lambarsa taga an rubuta Unguwar dila lamba S001 batareda bata lokaci ba saita mayar da littafin cikin jakar ta kulle sannan ta dawo falo ta nufi wani dan karamin teburi mai dauke da fulawowin roba akansa ne ta dauki dan makullin motarta sannan tayi waje da sauri.
Cikin abinda bai gaza mintina goma ba sai gata a unguwar dila.
Ta rage gudu adaidai lokacin ne fitilar motarta ta dauko wani katon fili wasan kwallo ta duba barin arewa da filin saita hangi wani katon gida mai dauke da dan karamin lambu duk da yake bata kai kofar gidan ba balle ta duba lambar amma zuciyarta ta fara raya mata cewa wannan ne gidan alhaji abubakar domin duk fadin wajen babu gidan dayakaishi kyawun fasali bayan tayi dan tunani kadan saita karawa motar giya ta danyi gaba da gudu da niyyar ta zagaya kofar gidan a sannan ne to taji kamar an kwalla ihu alokaci guda kuma saitaga gidan yayi duhu baki kirin.
Zuciyarta na harbawa da karfi ta juyo da fuskarta ta dubi sauran gidajen dake kusa da wurin saitaga har yanzu suna dauke da hasken wutar lantarki kirjinta yafara dakan uku-uku domin abinda ta gani ya tabbatar mata da cewa Arangama ya rigata kuma yagama aikinsa koda laila ta gama tunaninta saita taka birki ta tsaya daga inda take tana iya hangen kofar gidan alhaji abubakar.
Laila tayi mamaki dataga babu maigadi amma kuma ga kujerarsa daram a kofar gidan ko kadan laila bata fatan ta yarda da abinda zuciyarta ke raya mata amma babu abinda zatayi abinda zuciyarta ke gaya mata shine. Arangama ya hada harda maigadin ya doke babu mamaki kuma ya kashe su baki daya. Laila nagama wannan tunanin saitaga zamanta anan yana da matukar hadari don haka saitasa giya ta juya da gudu zuciyarta cike da tunanin matakin farko da zata dauka wajen ruguza azzalumar daular mahaifinta alokacin ne ta wuce Arangama wanda ke tsaye abakin filin nan batareda taganshi ba.
*** *** ***
Hannun agogon mai launin gwal dake makale a bangon dakin alhaji balarabe yayi tsaiwar wata akan karfe bakwai na safe dakikar agogon na bugawa ne lokaci guda da bugun zuciyar alhaji balarabe wanda wanda ke faman kai gwauro yakai mari tun kusan kimanin sa'a guda kenan data gabata.
Sanye yake da wando na farin boyel da rigarsa haka nan hula zanna bukar dinkin tangaran tayi daraf a tsakiyar kansa a saba'in. Ahannunsa na dama akwai salula baka mai doguwar eriya da ke barazanar kamo bayan duniya hannunsa na hagu acikin aljihunsa ahaka yake ta zirga zirga akan tattausan kilishin daya mamaye tsakar dakin yana jiran Arangama yakawo masa cikakken labarin abin daya wakana tsakaninsa da alhaji abubakar.
Alhaji balarabe ya dade jiya baiyi barci ba zuciyarsa nata saka masa abinda zaiyi da kudin nan dayake son handamewa na alhaji abubakar saidai kuma komai ya dogara ne akan ko alhaji abubakar ya mutu ko bai mutu ba. Duk da yake alhaji balarabe ya kona takardun yarjejeniyar da sukayi haryanzu hankalinsa bai kwanta ba domin yasan in dai alhaji abubakar yana raye sai yayi ja in ja kafin ya hakura yabar kudin.
Alhaji balarabe yasan dole ne ma ya cinye kudin saidai kuma abinda ya tsana arayuwarsa shine bata lokaci a kotu kafin rigimar ta kwanta yasan sai anyi a kalla kamar shekara ana gumurzu duk kuwa da cewa duk kusan lauyoyin dake garin na lasar zuma daga hannun Alhaji balarabe.
Kararrawar sallama ta dauki ruri haka shi ya tsayar da alhaji balarabe cak daga safa da marwar da yake. Kofar dakin ta bude Arangama ya shigo dakin sanye da bakaken kaya na jeans yana huci kamar maciji. Kallo daya alhaji balarabe yayi masa ya tabbatarwa da kansa babu lafiya.
Me yafaru? Alhaji balarabe ya tambaya.
Arangama ya zazzare idanu sannan yace da alhaji balarabe naje na gama aikata shi kamar yadda kace tun daga saman benen na turo shege kamar gare gare na kuma tabbata babu wanda za'a turo daga kan benen nan batareda ya karya wuya ba. Amma abin mamaki yanzu ina kan hanya sainaji ana fada atakaitattun labarai wai bai mutu ba yana asibiti kuma wai har likitoci suna tsammanin zasu iya ceto ransa.
Arangama ya dan saurara sa'ar da ya lura da cewa alhajin bashi yake sauraro ba.
Tsawon lokaci suna wannan hali can sai alhaji balarabe yayi ajiyar zuciya sannan ya dago kai a fusace ya kalli arangama
A wanne asibitin aka kwantar dashi?
Asibitin nassarawa. Arangama ya amsa lokaci guda kuma yaji gabansa yafadi duk kuwa da irin dakakkiyar zuciyarsa sa'ar daya lura da murmushin muguntar daya bayyana a fuskar alhaji balarabe murmushi ne irin na marasa imani wadansa basu dauki mutum abakin komai ba. Duk dayake Arangama na tsoron alhaji balarabe bai taba barin Alhaji balarabe ya gane ba.
Alhaji balarabe ya kalli Arangama sannan yace dashi. Kada ka damu ka cika aikinka ka kyaleni dashi akwai wanda zansa ya karasa shi dubu hamsin ta isa.
.
Arangama yayi shiru yana tunani zuciyarsa cike da da tunani da kuma kishi. Ashe alhaji balarabe yana da wani maiyi masa aiki daya fini? Arangama ya tambayi kansa sannan saiya juyo ya kalli alhaji balarabe yace kada ka bata kudinka abanza ka barni naje har asbitin na karasa shi.
Alhaji balarabe yayi murmushi kamar yasan abinda yake wakana azuciyar arangama saiyace kada ka damu arangama kayi aiki mai kyau kuma zan biyaka kudinka yanzun nan kada kuma ka bari kishi ya dame ka domin mutumin da zansa ya karasa shi LIKITA ne asibitin.
Arangama yaji zuciyarsa ta danyi sanyi sannan lokaci guda kuma ya cika da mamaki tayaya likita zai iya karasa shi?
Alhaji balarabe yayi murmushin mugunta sannan yace wannan wani abune da bai shafeka ba.
.
Allah kayi mana tsari da shedanun iyaye laila wacce ke labe a kofar dakin tace cikin zuciyarta duk abinda ya wakana tsakanin Alhaji balarabe da arangama a kunnenta.
*** *** ***
DR. LABARAN dan fari ne siriri mai kama da langa langa na zaune akana daya daga cikin kujeru ukun dake falonsa. Idan ka kwatanta girman kujerar da yake zaune dakuma girman jikinsa to yan kananan yara uku zasu iya zama hardashi acikin kujera batareda kowannensu ya matsu ba.
Dr. Labaran wanda ke sanye da farar riga da wando irin wadanda likitoci ke sawa ya dubi falon dake dayake ciki sannan ya girgiza kansa cikin takaici saboda abinda yagani a falon. Yayi matukar datti rabon da falon yaga shara yau wata daya kenan haka ne ma yasa har yanar gizo gizo ta fara yiwa silin din dakin kawanya duk inda ka duba yanace a mamaye da bandon babu abinda zai iya kamanta dakin dashi sai dakin tattabaru kilishin dake dakin yayi butu butu da kura duk lokacin da Dr. Ya dan motsa kafarsa sai kura tayi sama kamar hayakin taba. Abin yana matukar batawa Dr. Labaran rai musamman ma daya tuna da cewar duk laifin na matarsa ce MARIYA tagama raina shi dadin dadawa kuma tsoronta yake ji.
Ayan kwanakin nan masifar mariya har tafi da sakamakon satar maganinnikan gwamnati da mijinta sukayi na kimanin kudi naira miliyan daya kuma daga karshe sata ta tashi gundun likitocin aka kore su shikuma Labaran da yake duk asibitin babu wanda yafishi kwarewa wajen fidar mutane sai akayi masa ahuwa amma da yarjejeniyar cewa za'a hutar dashi na wata daya sannan kuma za'aci gaba da rike albashinsa duk karshen wata har sai ya biya abinda ake binsa.
To akan wannan dalili sai ya zamanto duk wasu bukatu na yau da kullum da akeyi agidan Mariya matarsa ce take samo musu bashin kudin da zasu batar. Atunanin mariya in karshen wata yazo labaran zai bata kudin ta mayarwa da wadanda ta ranta domin likitan bai nuna mata cewa sai yagama biyan kudin ba za'a fara biyansa albashi. Don haka sabanin yadda take tunani saigashi yau watan ya kare har sabon watan yakai kwana biyar amma babu kudi babu dalilinsu wannan ranar itace ta uku kullum sai anyi fada tsakanin mariya da mijinta dr. Labaran wadanda suka kasance kiristoci hausawa wanda suke da'awar wai Isa Almasihu dan Allah ne.
Tunanin dr. Labaran ya ktse adaidai lokacin da kofar dakin kwanansu ta bude mariya ta fado dakin kamar an jeho ta daga sama sanye take da doguwar riga ruwan madara kanta babu kallabi hakanan babu kitso wannan shi yasa yayi bucaca kamar ciyawar Rago.
Oh Jesus! Labaran yace cikin zuciyarsa domin yasan bala'i yazo kenan.
Mariya ta nufi shi tana muzurai kamar zata rufe shi da duka. Adaidai lokacin ne labaran ya mike tsaye da niyyar ya gudu sai mariya tayi wuf taci kwalarsa ta shake sannan tace ina zaka munafuki? Saika biya mutane kudinsu zaka fita in kasan bazaka biya ba meyasa ka karba?
Dr. Labaran yaji katuwar matarsa tanayi masa kamshin mutuwa.
To ki sakeni mana yace cikin wata shakakkiyar murya don baya iya numfashi.
Anki a sake ka din. Marita takara matse dan siririn mijinta ajikin bango tana zazzare idanu sannan ta fara wata masifar saina fada a coci idan munje wannan lahadin ince musu kana cin bashi baka biya kuma........ Karar talfon din dake dakin itace ta cece labaran wanda shi har ya fara fita daga hayyacinsa.
Mariya ta saki kwalarsa shikuma ya nufi inda talfon din yake ya dauka.
Wanene ke magana? Labaran ya tambaya numfashinsa sama-sama
alhaji balarabe ne wata murya mai dauke da gadara ta amsa masa.
Labaran ya rike numfashinsa cikin kaduwa domin yasan alhaji balarabe baya kiran mutum a banza labaran yadan juyo kadan ya kalli matarsa wacce ke tsaye tanajin duk abinda yake fada sannan yadawo da hankalinsa kan talfon din dake hannunsa. Oh alhaji balarabe ne in ce dai ko lafiya?
Idan babu lafiyarma kasan ai babu abinda zan yi da dan dagajin likita kamar ka.
Alhaji balarabe yafada a fusace saurara da kyau aiki zakayi min ladanka Naira dubu Hamsin ne kudi hannu. Amma aikin nada hadarin gaske zaka iya ko bazaka iya ba?
.
Mariya wacce ke kusa dashi tanajin duk abinda ake cewa tayi wuf ta warce kan talfon din daga hannun mijinta sannan tace
ALHAJI ZAIYI KOMAI HATSARIN SA
KO YANA SO
KO BAYA SO.ME YAFI KUDI ? - 06
.
Mariya wacce ke kusa dashi tanajin duk abinda ake cewa tayi wuf ta kwace kan talfon daga annun mijinta sannan tace.
Zaiyi alhaji ko menene ko yana so ko baya so!
.
Mintuna ashirin dayin wannan magana saiga dakta labaran agaban alhaji balarabe yana tsuma.
So nake ka karasa kashemin majinyacin da aka kawo muku jiya.
Dubu hamsin zan baka da mota me kagani?
Oh Jesus Dr. Labaran ya fada bakinsa na rawa.
** ** **
Mansur na zaune akan kujerar karfe ya zurawa mahaifinsa idanu baya ko kiftawa alhaji abubakar kwance yake akan gadon asibitin yana numfashi da kyar sama sama ga hannunsa daure da wani farin abu mai kamar zunguru wanda akayi masa dorin karaya dashi. Mansur ya shafe kusan sa'o'i hudu kenan awannan hali yana kallon robar ruwa ta hudu da ake durawa mahaifinsa.
** ** **
Mintinu biyu da barin abida sai laila ta dawo tsakiyar fulawowin nan na gidansu data saba zama ta fara tunanin hanyar da zatabi don ganin ta karya zaluncin da mahaifinta keyi. Adaren jiya ta yanke shawara biyu na farko shine ya zama dole ta sami kudi kafin ta fara hambarar da gwamnatin mahaifinta atunaninta kudin zatayi amfani dasu wajen siyan motoci guda uku da kuma daukar nauyin mutanen da zasu taimaka mata.
To tayaya zata sami kudin? Shine tambayar data kasa gane amsarta abu na biyu kuma da yafi damunta shine Arangama dan ta'addar mahaifinta duk da yake akwai ire irensu arangama da dama da sukeyiwa mahaifinta aiki amma ita arangama yafi bata tsoro ita kuma gashi ba namiji ba ballantana ta dauko hayar wanda yafishi rashin imani yayi maganinsa.
Laila tayi murmushi inda zaka dubi fuskar laila alokacin zaka iya tabbatarwa da kanka cewa barewa bazatayi gudu danta yayi rarrafe ba. Irin murmushin da alhaji balarabe keyi ne aduk lokacin da yake sjirin shirya aikinsa na mugunta irinsa ne ya bayyana a fuskar laila data tuna da cewa itama fa yanzu yazama dole ta fara yin abubuwa irin na mahaifinta dole ne itama tafara yin yan dabarun mahaifinta keyi wajen samun nasarar yiwa mutane kwarjini da kuma samun karfin iko akansu.
Rana tafara zafi domin alokacin sha daya ne da yan mituna laila ta dauke kujerar ta daga hantsin sannan ta koma gindin wata bishiya yar madaidaiciya mai wadatacciyar inuwa iska ta fara kada fulawowi, furanni ganyayen bishiyoyin alfarmar dake zagaye da laila. Lallausan gashin kanta mai santsi da kyalkyali sai kada yake daga kanta zuwa fuskarta ita kuma tana dawo dashi da hannunta.
Ruwan hodar rigar da take sanye da ita da farin zanen boyel din data daura su suka hadu suka dada fito da kyawun laila musamman ma dayake tana tsakiyar furanni ne.
Laila ta dubi farar takardar zanen dake hannunta sannan ta daga kanta ta dubi korayen ganyayyakin bishiyar da take karkashinta. Zuciyarta cike da tunani wanda zata dauko hayarsa don maganin Arangama. Wani koren ganye ya tsinko daga cikin dubban ganyayyakin bishiyar ya fado akan farar takardar dake hannun laila. Laila ta dubi koren ganyen saitaga yayi matukar dacewa da farar takardar kore da fari suna matukar dacewa aduk lokacin da aka hada su koda kuwa a zane ne. Laila tasake duban koren ganyen saita fara tunanin ta dauko kalolin zanenta ta zana ganyen akan farar takardar domin duk lokacin data kalle shi zaike sata farin ciki kuma zaike tuna mata da.......
Kirjin laila ya fara dukan uku uku alokaci guda kuma sai murmushin nan ya bayyana a fuskarta hakika sai yanzu laila ta gano mai maganin Arangama.
KORE DA FARI. Laila tace cikin zuciyarta koren ganyen daya fado akan farar takardar da laila take rike da ita shiya tuna mata da kalar kayan yayan kawarta dake kaduna bashida wani kaya daya wuce koriyar riga da farin wando.
Shekaru biyu da suka wuce tun laila tana karatu a london ta taba kawowa kawarta mai suna BATULA ziyara ita wannan kawa ta laila tana zaune a kaduna kuma sakandire daya suka gama da laila kwanakin laila goma sha biyu a kaduna alokacin ne to tasan yayan batula mai yawan sa koriyar riga da farin wando ko kuma koren wando da farar riga. Saboda shakuwar da batula sukayi da laila sai ya zamanto har wasu lokutan batula tana baiwa laila labarin irin mugayen halayen yayanta. Maganganun da batula ta fadawa laila akan yayanta sun fara bayyana garai garai azuciyar laila waccce ke zaune a tsakiyar farfajiyar gidansu.
Kinga yayan nan nawa. Batula tacewa laila bashida imani ko kadan kinga har hayarsa ake dauka yana kashe mutane ya kwace dukiyoyinsu. Mu kanmu yan gidan nan tsoronsa mukeyi.
Ke hatta babarmu ma tsoron yi masa magana takeyi tunda babanmu ya mutu shikenan saiyaci gaba da abinda yaga dama babu wanda ya isa ya hanashi.
Kwanan laila biyu a kaduna rannan saiga yayan kawarta yashigo gidan sanye da koren wando da farar riga kato ne mai jajayen idanu da kuma tafka tafkan tafukan hannu kamar muhuci aduk lokacin da ransa ya baci sai fuskarsa ta koma ruwan toka toka. Ga mamakin batula lokacin da yayanta ya shigo saitaga yayiwa Laila murmushi.
Yau baki mukayi a gidan ne? Yayanta yace. Abinda yayi matukar baiwa batula mamaki saboda ita a iya saninta takai wata daya wata magana bata hadasu ba amma sabanin haka saigashi yau yanayiwa kawarta murmushi ita kuma tasan yayanta bai damu da kula yan mata ba saboda in ya kulasu ma tsoronsa sukeyi. Hakika abin yabata mamaki. Tun randa Laila suka hadu da yayanta kullum saiyazo gidan har laila tayi kwanakinta goma sha biyu bai daina zuwa gidan ba wanda ada sai yayi wata daya bai leko ba wannan sune abubuwan da laila ta rinka tunani azuciyarta hakika ta samu mai maganin Arangama domin tanada tabbacin cewa tana kiran yayan kawar nan tata zaizo domin shi dama bashida wani aiki sai ta'addanci. Yayan batula kawar laila kuwa ba wani abu bane batacce kowa yasan shi a kaduna tun daga kan mutanen garin kaduna yan ta'adda kai har yan sanda babu wanda baisanshi ba sunansa SALMAN. Wanda ya sanda sukafi saninsa da kore da fari.
Hakika zuwan salman gari kamar annabo ne.
** ** **
Mashayar dake bayan Daba (Durba Hotel) Kaduna ta dinke da yan ta'adda bata gari banza barayi da kuma masu fasa kwaurin miyagun kwayoyi kai harma da samarin garin yan sharholiya.
Katon daki ne mai dauke da kujerun karfe da tebura kowanne tebur bazaka rasa shi da kwalaban giya ba
hayakin sigari dana wiwi yayiwa sararin samaniyar dakin gajimare hayaniyar mashaya ta cika wajen bakajin komai sai karar kwalaban giya da kuma dariyar mashaya. Duk wannan hayani bata hana kidan diskon dake tasowa daga jikin wata boyayyiyar rediyo ba shigowa dakin babu wanda ke jin wani a dakin. Wani katon teburi wanda ke lullube da karan miski shi yafita zakka a dakin sabanin gutun teburin masu dauke da kwalaban giya shi katin wasa ne na karta akansa. Wannan teburi shine akafi sani a mashayar da suna teburin manyan arna domin anan ne manya manyan yan ta'addar kaduna ke caca duk wanda ya samo kudinsa sai yazo ayi ta caca tarihin mashayar ya nuna cewa ba'a taba tashi lafiya ba daga wannan teburin kullum ta Allah sai anyi fada domin duk wanda aka cinye sai ya tashi rigima.
Idan karta masu kula da wajen sun ga za'ayi musu barna su kama mutum suyi waje dashi.
To wannan daren teburin yana dauke da mutane shida cikakkun yan tabargaza ne na kaduna daya daga cikinsu cikakken barawo ne wanda ya kwarance wajen satar motoci. Na biyun kuma ya gwanance ne wajen fasakwaurin miyagun kwayoyi. Na uku kuma ya kwarance wajen yankan aljihu, na hudun kuma shehun malami ne na 419. Sai kuma na biyar wanda shi gwani ne wajen satar mitar wuta to na shidan shine aka dagawa tuta domin shi ya hada duk abinda sauran keyi DON JIN CIKAKKEN LABARIN WANNAN GWANI NA GWANAYE AMMA GWANIN BANZA ADUBA LITTAFIN
*DUBA KIBIYAR AJALI*
(c) Nazir Adam Salih (Nas)
.
Toh na shidan shine aka dagawa tuta domin shi ya hada duk abinda sauran keyi da kuma wanda ma basu isa suyi ba.
Cikakken dan daukeni na kashe ne kato ne kakkaura mai jajayen idanu manya tafukan hannunsa kamar faranti yana sanye da koren wando da farar riga. Salman ne.
Adaidai wannan lokacin kudin salman saura naira ashirin duk an cinye shi fuskarsa harta fara komawa toka toka.
Ka kada ka mana katin mana. Salman yace a fusace daya daga cikinsu yafara kada katin kartan dake hannunsa hannunsa dake kada kartan yana bin sautin kidan diskon dake tashi adakin. Bayan yagama kadawa sai salman ya dauka ya murza kartar sannan ya raba mintuna daya da fara wasan aka cinye guntun naira ashirin din salman nan take salman yaci kwalar wanda ya cinye shi yayita kwasa masa mari har sau uku sannan yace dashi daga yau ka sake yi min coge. Guntun mutanen suna zaune kamar basu da laka saboda tsoro da sukeji salman kamar uba ne agurinsu.
Salman yafito kofar mashayar hannunsa cikin koren wandonsa yana tafiya yana cin cingam
Salman wata siririyar murya ta kira shi ya juya saiyaga ma'aikaciyar hotel din ce keyi masa magana menene? Salman ya tambaya
wata ce take so tayi magana dakai a talfon cikin mamaki sai salman ya juya yabi yarinyar ciki wani dan karamin daki mai dauke da kwawunan talfon biyu yarinyar ta mika masa kan talfon din sannan ta koma gefe guda jikinta na rawa saboda tsoro.
Wane ne? Salman yace cikin wayar talfon din. Laila wata siririyar murya ta amsa masa ko zaka iya tunani? Nice kawar batula wacce natabayin kwana goma sha biyu agidanku.
Oh! Kece? Salman yayi murmushi
lafiya kike son magana dani?
Lafiya lau laila tace dashi sannan taci gaba dacewa Salman bazanyi ma boye boye ba wani aiki ne irin naku nake so kayi min zan kuma biyaka. Laila ta danyi shiru sannan saitayi amfani da kalmar da mahaifinta yake amfani da ita.
ZAKAYI KO BAZAKAYI BA?
In zakayi ladan ka naira dubu hamsin ne. Salman ya rike numfashinsa tunda yake bai taba rike kudi irin wannan ba. Sannan yace haba kanwata laila zanyi mana indai zaki bani su to an gama.
ME YAFI KUDI. LAILA? Ai babu yaushe kike son ganina?
Matakin farko da laila ta dauka ya cimma nasara.
*** **** ****ME YAFI KUDI ? - 07
.
Matakin farko da laila ta dauko ya cimma nasara.
** ** **
Me zaisa na dami kaina wajen tunanin inda zan sami kudin da zan biya masa kudin jirgi? Ga kudi a daki a dankare. Laila tace cikin zuciyarta sannan saita tashi ta nufi dakin mahaifinta tana zuwa saitayi sa'a lokar dayake ajje kudi tana bude nan da nan ta zaro lokar saitaga kudi dami dami aciki na naira hamsin. Bata bata lokaci ba saita fara diba tana zubawa agaban rigarta sai bayan data dau dami koma sha daya ta lura da bakuwar inuwar data lullube ta tajuya cikin kaduwa Alhaji balarabe ne tsaye akanta yana muzurai.
Me kikeyi haka? Ya tambayeta. Laila ta dago kai ta kalle shi sannan tace dashi
Neman Kudi.
Anan ake neman kudin? Alhaji balarabe yace da ita a fusace laila ta sake kallonsa sannan tace to baba tun dagasu agida me zaisa na sha wahalar nemansu? Kaifa kace a nemi kudi kota wace hanya? Toh gashi ina nema saboda nima inason na banbance tsakanina da talakawa laila tayi murmushi sannan tace da mahaifinta kada ka damu baba kudi sune mutum kamar yadda kullum kakeyimin nasiha akai in kuma kaga nayi kuskure baba to ka kara sanar dani.
BABA ME YAFI KUDI? Kafin ya farga ta fice daga dakin.
.
BABI NA HUDU
Abida ta fito daga dakin sanye da zani da riga na jan siliki kanta lullube da farin gyale kafarta tayi caras acikin takalminta (Famours)
HAJIYA GOGGO babar abida na tsakar gida a zaune lokacin da abida ta fito ta dubi abida sama da kasa sannan tace Ke abida wannan kwalliyar kamar wacce zata gurin fati ina ke ina caba kwalle keda zaki duba mara lafiya. Abida tayi murmushi sannan tace Baba ai gani nayi ya dace tunda cikin jama'a zan shiga aganni dan tsaf tsaf.
Goggo ta danyi murmushi sannan tace to shikenan saikin dawo ki gaida Mansur din kice masa nima gani nan zuwa da yamma yanzu ma abindaysa bazani ba saboda yan gaisuwa da suke ta faman zuwa.
To baba abida tace sannan ta nufi garejin motarta.
Abida goggo ta kwala mata kira.
Karki manta kidawo da wuri ki share masa dakin da zai dawo abida ta cika da mamaki da farin cikin jin cewa mansur nan gidansu zai dawo. Baba daman nan zai dawo? Abida ta tambaya don ta tabbatarwa kanta abinda taji. Nan zai dawo mana ya zauna agidan ne shi kadai tunda Allah ya aiko masa da wannan mataici lokaci guda yaya zaiyi kinga ai nice uwarsa nice ubansa.
Abinda tace gaskiyane baba. Sannan ta juya ta tsake nufar garejin motarta tashiga ta tashe ta sannan tayi ribar ta fita ta daya kofar garejin irin garejin nan ne mai kofa biyi daya zai kaika farfajiyar idansu abida daya kuma kofar zata fitar dakai kofar gidan. Wanda ke zagaye da waya da yan furanni da bishiyoyin turare.
Abida na tafiya ahanya zuciyarta cike da tunanin mansur hakika ta dade tana tausayawa mansur irin alin daya shiga na rashin iyaye lokaci guda kuma dadin dadawa gashi duk dukiyoyin mahaifinsa an rasa inda sukayi domin shi daman mutum ne mai zurfin ciki babu wanda yasan iya yawan dukiyarsa. Sunyi maganganu da dama adaren jiya. Tun lokacin da suka sami labarin rasuwar mahaifin mansur sai goggo tafara tunanin halin da mansur zai kasance aciki domin ta san dukiyar da mahaifinsa yabari da kyar mansur zai sami rabi saboda goggo tasan halin mutanen yau duk wanda dukiyar alhaji abubakar ke hannunsa da wuya ya furta cewa akwai ta, tunda sun san Alhaji abubakar bazai fadawa kowa ba irin dukiyar daya baiwa wasu riko abinda kawai goggo ke tununanin mansur zai samu shine gidan da suke ciki dakuma kamfanin da mahaifinsa ya saya kwanan nan. Sai kuma yan kudade da ya ajje agida dakuma wadanda ke banki. Suma wadannan sai an nemi inda alhaji abubakar ya ajje cheak din bankin sannan za'a karbo su.
.
Wadannan sine tunanin da abida keyi lokacin data kama hanyarta zuwa asibitin nassarawa dubo jikin mansur shin me abida zatace datasan adaidai wannan lokaci datake kokarin kaiwa asibiti gidansu mansur nacan natacin wuta?
Kuma yan kwana kwana sun kasa kashe wutar cheak din kudin bankin kimanin milliyan uku da kuma zunzurutun kudi naira dubi dari biyar da kuma motar alhaji abubakar sun zama toka.
Gidan kuma yazama wajen kwanan beraye da maguna Arangama yagama aikinsa.
** ** **
Mansur na kwance akan gadonsa na asibiri yana ta fama da tunanin rashin iyayensa dakuma yadda rayuwa zata kasance agareshi.
Nagaji da zaman asibitin nan mansur yace acikin zuciyarsa abi biyu suka dami mansur na farko shine halin tsoro da fargaba daya gani a fuskar mahaifinsa kafin ya rasu dakuma yarinyar nan datayi masa talfon wai tana son tayi magana dashi. Hakika mansur ya tabbata akwai wani mummunan al'amari dake boye acikin duhu wanda shi kansa baisan shi ba. Wannan abubuwan biyu su suke sa mansur yafara tunanin anya kuwa mahaifinsa mutuwar Allah da Annabi yayi? Lallai ya zama dole yayi dan bincike bayan yabar asibitin nan don ya gano yarinyar datayi masa talfon wata zuciyar tafara raya masa wasu wasin cewa yarinyar datayi masa talfon ita keda dan makullin duk wannan bakin al'amari dake faruwa agare shi.
Idon mansur ya sake karanta duk abubuwan da suka faru zuciyarsa sai yaga cewa babu mafita an hadawa mahaifinsa makarkashiya ne an kuma hallaka shi da farko dai yarinyar daya kasa fahimtar wacece takuma ki fada masa sunanta suna cikin magana wayar ta tsinke na biyu kuma tsoratar da mahaifinsa yayi haka kawai babu dalili na uku kuma maigadin gidansu lallai duk wanda ya daki maigadinsu akai to shine ya turo mahaifinsa daga kan bene.
Wadannan abubuwa su suka taru suka karfafawa mansur gwiwar cewa mahaifinsa kashe shi akayi. Toh shin wane ne mutumin daya kashe mahaifinsa kuma wacece yarinyar datayiyo masa waya. Wannan itace tambayar da mansur yake ta nanatawa azuciyarsa tun sa'o'i hudu da suka wuce. Ya tabbata yarinyar da tayiyo talfon bata da hannu wajen kisan mahaifinsa saidai kuma yana tsammanin tanada masaniyar wani abu dake boye cikin duhun da ya kasa ganewa.
Tunanin mansur ya katse adaidai lokacin dayaji wani daddadan turare ya daki hancinsa ya dago kai ahankali sai yaji ance SALAMU ALAIKUM sukayi ido hudu. Abida na murmushi shikuma mansur na zaune akan gadon cike da mamakin ganin abida ce tazo duba shi rabonsa da ganin abida ya dade.
Sannu mansur yaya jikin?
Da sauki.
Mansur yace gashima har nafara iya motsi sosai da hannun ya dan juya mata hannu tagani.
'Ah lallae ashe dai yan samarin sun sami sauki suka tuntsure da dariya gaba dayansu sannan abida tace dashi hajiya tace zatazo da yamma.
Ai yanzu za'a sallame ni mansur yace da ita. Abinda ta cika da farin ciki dajin cewa yanzu za'a sallami mansur.
Lokuta da dama abida takanyi mamakin kanta saboda duk lokacin da take tareda mansur saitaji wani farin ciki marar misaltuwa. Bata gajiya da son ganinsa muryarsa tana zama kamar wake ne a kunnenta. Menene yasa hakane? Abinda ta tambayi kanta.
Adaidai lokacin data matso kusa da mansur ta zauna akusa dashi hakika duk da yake tana shakar abinda zuciyarta ke raya mata.
Ahalin yanzu tafara tunanin abinda sata farin ciki aduk lokacin da suke tare da mansur ba wani abune ba sai SO.
Abida tayi sauri ta rufe tafin hannayenta kunya ta lullube ta don jin cewa abinda ke zuciyarta yafito fili bata sani ba.
Mansur dake zaune kusa da abida ya juyo cikin mama dayaji tace SO da karfi.
Menene kuma So bida? Cikin tsoro da fargaba sai abida ta gane cewa ashe abinda ta fada mansur yaji.
Yi hakuri mansur wallahi tunani nake yafito fili.
Mansur ya kalleta yayi murmushi sannan yace Lallai abida ashe ke har tunaninki nafitowa fili haka. To wanne tunanin ne ke damun ki haka da har bazaki iya rike shi azuciyarki ba? Ko tunanin samari kike?
Mansur yace da ita yana murmushi wai ma tunanin samari.
Abida tace kai yanzu idan akace ma tunanin samari nake saika yarda? Mansur ya kalleta sannan yace to ai tunanin naki ne naji harda So aciki
don haka nake zaton ko tunanin samari kikeyi.
Lallai mansur kaima kace wani abu.
Abida tace dashi tanayi masa wani irin kallo da mansur ya lura da kallon da take masa to daya gane amsar tunanin abida. Amma sabanin hakan sai ya sami kansa yana mai tunanin anya kuwa zai iya yin kwana daya batareda yaga abida ba? Dan zaman da sukayi na mintuna kadan sai mansur yaji kamar abida tazamo wani bangare na jikinsa.
Abida ta kurawa mansur ido wanda ya nutse cikin kogin tunani maras dalili. Shi kansa baisan abinda yasa zuciyarsa ke raya masa wadannan abubuwa ba. Kuma bayan haka ma ai abida kanwarsa ce kaga kuwa don yaso...... Wani dan motsi abayansa ya katse masa tunaninsa yakuma katsewa abida damarta na kallon kyakkyawan fuskar saurayin da take mutuwar so ta gani a kullum.
Wani dan siririn likita ne yashigo mai kama da langa langa yana sanye da fararen kaya irin na likitoci
Sannu Mansur Yaya Jikin?
Da sauki mansur ya amsa masa.
Likitan ya matso kusa da mansur ya kama karyayyen hannun ya dan dadduba sannan ya zaro wani littafi yayi yan rubuce rubuce bayan yan mintuna ya mika wa mansur wasu magunguna acikin leda sannan yace dashi. An sallame ka allah sauwake kafin mansur suce amin har likitan yafice daga dakin shin mansur yasan wannan likitan shiya kashe mahaifinsa kuwa? Bai sani ba likitan daya shigo ya duba mansur
Dr. Labaran ne.
.
Mintuna biyar da sallamar mansur saiga su acikin motar abida sun nufi kwandila unguwar su mansur da niyyar dauko kayansa dake gidan domin abida ta sanar dashi hajiya tace agiansu zai ci gaba da zama. Abida ta rage wuta ayayinda suka karaso katon filin wasan nan dake bayan gidansu mansur. Tun kafin su karaso suka hangi taron yara da manya a kofar gidan ana ta ihu motar yan kwana kwana tana fesa ruwa acikin gidan amma a banza kamar ma kara rura wutar akeyi.
Arangama na kallon lokacin da motar su abida tazo kofar gidan lokaci guda kuma yagane mansur amma yarinyar bauganeta ba.
Mansur ya dubi gidansu yaga yazama kamar karmami wuta sai ci take abinda ya bakanta masa rai shine...ME YAFI KUDI ? - 08
.
Mansur yadubi gidansu yaga ya zama kamar karmami wuta saici take abinda ya bakanta masa rai shine hotunansa dana mahaifinsa duk sun kone shida ganin sa saidai a darussalam kenan.
Abida ta dafa kafadar mansur sannan tace dashi kayi hakuri mansur wannan jarrabta ce daga Allah.
Mansur baiko ji abinda take fadi ba wannan ma wani yunkuri ne na lalata rayuwata. Yace cikin rada amma duk da haka saida abida taji abinda yafada ta juyo ta kalle shi cikin mamaki sannan tace
Wanene ke shirin ruguza rayuwarka Mansur?
Kada ki damu. Mansur yace da ita
zan sanar dake idan munje gida.
Awa daya da kashe gobarar saiga mansur da abida agaban hajiya goggo suna bata labarin abinda yafaru hawayen takaici na kwarara a idanunta.
** ** **
Alhaji balarabe na zaune a katon falonsa yana tunanin abinda yafaru a tsakaninsa da Laila hakika barewa bazatayi gudu danta yayi rarrafe ba domin yau laila ta nuna masa cewa duk mugayen hudubobin dayakeyi mata ta haddace su kuma bayan haka ma saigashi abinda bai taba zaton laila zata fara gwajin darasin dayake koya mata akansa ba. Ya lissafa kudin da laila ta dauka suin kai naira dubu saba'in yayi mamakin abinda laila zatayi da kudi haka. Kuma bayan haka ma ai ita ba wani waje take zuwa ba to me zatayi da kudi haka?
Alhaji balarabe ya yanke shawarar cewa zaiyi iya kokarinsa wajen lallamin laila domin shawo kanta wajen daina satar masa kudi saboda idan taci gaba da haka to bazaiyi kyau ba. Musamman ma dayake yana mutuwar son 'yarsa kuma bazai iya sa Arangama ya tsorata ta ba.
Adaidai lokacin da alhaji ke wannan tunani ita kuma laila na dakin ta tana shirye shiryen mataki nagaba da zata dauka.
Kan talfon ne ahannunta tana yiwa kannen babarta waya wanda suke zaune a jos.
Wa kike son gani? Kanwar babarta ta tambaye ta daga can daya bangaren. Baba nice laila.
Oho laila ce kina lafiya? Yaya su alhaji? Suna nan lafiya laila ta amsa sannan batareda bata lokaci ba tace da kanwar babarta hajiya inaso nayi magana ne da BAZUKA. Ko yana nan? Laila ta tambaya
Eh yana nan. Kanwar babarta ta amsa. Sannan tace bari na kirawo shi mintuna biyu laila ta shawo kansa yakuma yarda zaiyi mata aikin datake so ta sashi.
Bazuka na daya daga cikin kwararrun dirbobin dake simogar din taba daga kasashen waje zuwa najeriya awani lokaci kuma da dan direban jirgi mai saukar ungulu ne. Suna amfani da jirgin wajen safarar miyagun kwayoyi daga kasa zuwa wata kasar. Amma duk wannan wani tarihi ne nada can. Tun lokacin da iyayen bazuka suka sami labarin cewa wani Inyamuri ya koya masa tukin jirgi mai saukar ungulu kuma suka sami labarin abinda yake aikatawa sai mahaifinsa yasashi agaba yayita yi masa nasiha yakuma ce idan bai daina wannan harka ba to zai tsine masa tun daga rannan sai bazuka ya daina tukin fasa kwaurin miyagun kwayoyi yakuma daina tuka motar simogal din taba.
To amma saiga shi yau laila ta dawo dashi ruwa a inda take cewa
Saurara da kyau Abba wata tabace na sami labarin babana yanaso ya fita da ita daga najeriya ya kasa saboda kwastan sun tsananta.
Ita nake so ka fitar min da ita ko tayaya.
Sannan tace dashi
ZAKA IYA KO BAZAKA IYA BA?
In zakayi ladan naira dubu hamsin ce.
Abba Bazuka yace na yarda sannan laila tace to ina tsammaninka gobe da rana.
Abba shine ainihin sunansa amma yan simogal sun fi saninsa da bazuka saboda wai in ya gudu kamar harsashin dake fita daga bakin bindigar nan mai suna Bazuka yake.
MATAKIN KARSHE NA LAILA YA CIMMA NASARA DAGA NAN SAI RIGIMA TA FARA......
.
BABI NA BIYAR 5
Karfe bakwai na safe daidai laila taji mahaifinta ya kwala mata kira. Laila tayi tsaki sannan ta nufi dakin ga mamakinta saitaji ko tsoron mahaifinta bataji yanzu. Ta buda dakin ta shiga. Alhaji balarabe na zaune akan tebur yana sanye da wando da riga na kufta ya dora jar dara akansa ahannunsa na dama kuma yana wasa da biro.
.
Laila abinda nake so dake shine in kudi kike so saiki tambaye ni in bakisu ba sai kin dauka da kanki ba. Sannan yaci gaba da cewa ai da kikaji ina cewa ki nemi kudi kota wacce hanya ai ba ina nufin kifara ta gida bane abinda nake nufi shine ki fara ta waje ko ke haryanzu bakya fhimtar magana ne?
Bakya ganin kin batar da kudin kamar naki kika batar? Kinga ai anyi ba ayi ba kenan ke da zaki shigo da wasu ciki saikuma ki fara diban naki kina kaiwa waje. Laila tayi shiru tana sauraren zantuttukan mahaifinta nason zuciya sannan saita dago kai ta dube shi tace. To baba ai daman kaine baka banbance min din ba daka fahimtar dani da wuri cewa kudin waje ake daukowa akawo gida to ai da ta wajen zan fara. Amma tunda yanzu ka sanar dani shikenan zan fara. Tayi shiru. Alhaji balarabe yayi murmushi sannan yace Jeki ki shirya zaki rakani unguwa.
To baba laila ta fice daga dakin cike da mamaki domin rabon da mahaifinta yace ta rakashi wani waje tun tana yar karamar yarinya. Ko ina zan rakashi bansani ba. Laila tace cikin zuciyarta adaidai lokacin da take kokarin canza kaya.
Laila na zaune agaban motar mahaifinta saitaga ya karya kwana ya nufi (Airpor Road) ita dai bata tambaya ba suna tafiya suna hira kamar da gaske. Mintina goma ta kawo su filin jirgin saman Aminu kano laila tayi tsammanin filin jirgin saman zasu shiga amma sabanin haka saitaga mahaifinta ya zagaya ya nufi wani katon gida dake bayan filin jirgin saman. Gidan zagaye yake da manyan bishiyoyi da furanni gidan tsarinsa irin tsarin ginin turawa ne tun kafin su karaso wani dan siririn mai gadi sanye da kaya ruwan kasa kasa yabude musu kofa suka shiga gida.
To a sannan ne laila taga abinda taji mahaifinta na maganar ya saya jiya a talfon dan karamin jirgi ne mai saukar ungulu jikinsa mulmul yana sheki acikin hasken rana dan jirgin yana tsaye akan koriyar ciyawar data mamaye tsakar gidan.
.
Allah nagode ma daka nuna min inda jirgin nan ke boye laila tace cikin zuciyarta. Tun lokacin dataji alhaji balarabe na fadawa wani abokinsa cewa ya sayi jirgi mai saukar ungulu sai tunani yafadowa laila atake anan taga ya dace ta samo wanda ya iya tukin jirgin sama. To wannan shine dalilin kiran Bazuka kuma laila ta tanadi wannnan jirgin ne amatsayin kafar gudu idan tagama karya gwamnatin zaluncin ta mahaifinta.
Alhaji balarabe yayiwa laila magana har sau uku bataji ba ta zurfafa cikin tunani ya sake kwala mata kira sannan ta juyo firgigit tunanin me kikeyi ne? Alhaji balarabe ya tambayeta.
Ke jirgin yabaki sha'awa ne?
Atake anan laila taga damat da take jira saitayi murmushinta na yaudara kwarai kuwa baba ko zaka kaini inga cikinsa.
Haba laila kwantar da hankalinki ai wannan jirgin har tashi acikinsa saikinyi.
Laila ta dubi jirgin a nutse saitaga mutane hudu zai iya ci harda direba sannan sai tafara tunanin inda zata boye akwatin kudin nan idan ta dauko acikin abubuwan da laile ke shirin yi ya hada da sace akwatin mahaifinta wacce ke cike da dalar amurka. Domin tasan idan ta dauke wannan akwatin toi tagama dashi. Domin ta tabbata duk arzikin dayake takama dashi yana cikin akwatin nan.
** ** **
Jirgin dan karbo yayi kasa kasa asannu sannu har yataba kasa mintuna kadan da saukarsa saiga fasinjojin jirgin sun fara fitowa daya daga cikin fasinjojin wani dan gajerem saurayi ne fari kaukkara mai fadin fuska yana da manyan kunnuwa wadanda suka mike tsaye farankau farankau kamar alamar tambaya (?) saurayin mai manyan kunnuwa Bazuka ne dan kanwar babar laila. Yana sanye da bakar shat da farin wando da kuma takalmi (kito) ahannunsa na dama yana rike da bakar akwatin roba.
Saurayin ya gangaro kasa daga kan matattakar benen jirgin sannan yabi jerin gwanon jama'a zuwa wajen filin jirgin saman. Saurayin ya dagawa wata tasi hannu yace da direban tasi din CITY GUEST HOUSE. Wannan shine inda laila ta zaba amatsayin waje don saukar bakinta. Adaidai lokacin da bazuka ya sauka akano ne su kuma laila da mahaifinta suka baro gida suka nufo filin jirgin saman.
Mintiuna biyu bayan saukar jirgin su bazuka sai kuma wani jirgin ya sauka.
.
Mutumin farko daya fara fitowa daga jirgin wani katone mai jajayen idanu tafin hannunsa manya manya kamar mahuci da karan taba abakinsa yana sanye da Koren wando da farar riga
SALMAN NE
Annoba tazo kano.
Adaidai lokacin da salman yazo kofar da zata fitar dashi daga filin jirgin saman sai ya hangi wata bakar LEDUS. Acikinta akwai wani mutum fari kakkaura mai katon wuya yarinyar dake gaban motar Laila ce. Salman bai bata lokaci saiya tsaida dan kabu kabu yace dashi Yi ta bin motar can duk inda tayi kabita. Dan kabu kabun ya tada babur dinsa sannan ya rufawa motar baya.
Basu dade ba sai sukaga motar ta nufi wani katon gida mai dauke da shuke shuken bishiyoyi, adan dan kabu kabun yabar salman wanda ke labe acikin fulawowin dake gidan cike da mamakin ganin laila da wani wanda yake tsammanin mahaifinta ne agaban jirgi mai saukar ungulu.
Tun lokacin da laila tace zata bashi dubu hamsin salman yake tunanin lallai laila ta hada wani hadadden dil ne. Inda kuma salman ya rantsewa kansa cewa sai ya gano ko menene.
Har su laila suka fito suka bar gidan Salman na labe yana kallon jirgin mai saukar ungulu bayan daya tabbatar sun fice sai ya zagaya ta baya inda ya tabbata maigadin bazai ganshi ba ya haura ya fada cikin gidan cikin sanda salman ya nufi inda jirgin mai saukar ungulun yake.
Salman ya dubi jirgin da kyau sai yaga ashe ma bashida wuyar tasho. Murmushin mugunta ya bayyana a mummunar fuskarsa.
Ko me laila ke shirinyi to wani ya rigata bari naga iya gudun ruwanta da kokarinta kafin na fara nawa.
.
Abinda laila bata sani ba shine Salman da shine shugaban masu safarar miyagun kwayoyin daga sararin samaniyar kamaru zuwa najerya. Tayin amfani da jirgi mai saukar ungulu.
** ** **
Katon falon ya cika da samari da yan mata anata shagalin bikin zagayowar shekarar da aka haifi Abida, mansur na kwance a sabon dakin da aka bashi agidansu abida yana sauraron hayaniyar mutane lokaci lokaci abida takan shigo da kawayenta suyi masa sannu sukumayi masa gaisuwar iyayensa.ME YAFI KUDI ? - 09
.
Lokaci-lokaci abida takan shigo da kawayenta suyi masa sannu su kuma yi masa gaisuwar iyayensa daya rasa.
.
Daya daga cikin bakin da suka taya abida murna akwai LAILA BALARABE wacce tazo yiwa babar abida gaisuwa takuma amsa gayyatar fatin da akayi mata.
Bayan wasu yan awowi fatin yazama tarihi kowa yakama gabansa sai laila da abida ne suka rage suna hira. Abida ta dubi laila tace zo muje ku gaisa da yayana.
Dama kinada yaya namiji? Laila ta tambaya sannan abida tace da ita ai dan kanwar babarmu ce data rasu wallahi laila ina tausayinsa yanzu ace mutum ya rasa iyayensa lokaci guda kuma gidansu ya kone abin saikace hau. Ni wallahi abin har tsoro ma yabani laila ta girgida kai cikin tausayi. Sannan tace zo muje to na dubo shi.
Abida tashige gaba laila na binta abaya har suka isa dakin. Abida ta tura kofar suka shiga dakin. Mansur na kwance akan gado ya kwantar da karyayyaen hannunsa akan filo daya hannun kuma yana rike da jarida yana karatu. Sallamar da abida sukayi da ita ta dauki hankalin mansur daga kan abin da yake karantawa. Sai bayan da abida ta shigo cikin dakin sosai sannan mansur ya lura ashe su biyu ne. Yarinyar da mansur ya gani yar sirirya ce amma ba can ba tafi Badura tsawo da kadan kyakkyawa ce kamar Abida tana sanye da bakaken kaya na boyel.
Dakin yayi shiru sannan abida tace da shi mansur wata babbar kawata ce na kawo ku gaisa.
Mansur ya jiyo kansa suka yi ido hudu da laila wacce keyi masa murmushi amma fa kyakkyawa ne laila tace cikin zuciyarta sannan tace dashi sannu mansur yaya jikin naka yaya kuma akaji da karin hakuri?
Mungodewa Allah mansur yace muryarsa na rawa gumi ya karyo masa tsigar jikinsa ta tashi nan da nan ya yunkuta ya mike zaune su kansu su abida saida suka ga sabon canjin daya bayya a fuskarsa mansur yafara tunanin sassanyar muryar dayaji ta cikin talfon.
Alhaji Abubakar ne?
A'a bashi bane.
To kace masa yayi ya.........
Hanyar wayar ta katse. Irin wannan tunani shiyasa mansur tunanin cewa duk da yake ta wayar talfon yaji maganar hakan bai hana zuciyarsa wasuwasin cewa muryar yarinyar dake gabansa tayi kama da ta yarinyar datayiwa mahaifinsa talfon awa daya kafin a turo shi daga kan benen.
.
Sassanyar muryar ta sake ratsa shirun dake dakin. Allah sauwake mansur laila tace ni zan tafi sai gobe in sha Allah zan dawo na duba ka. Sannan sai murmushi ya bayyana a kyakkyawan labbanta gaban mansur ya fadi daya tuna da cewa irin murmushin da laila keyi masa ahalin yanzu iri daya ne da wanda abida tayi masa a asibiti lokacin da take kokarin nuna soyayya agare shi in dai har laila tana nufin abinda abida ke nufi to lallai al'amura sun zama abinda suka zama kenan domin zuciyarsa ta kara tabbatar masa cewa wannan yarinyar dake gabansa itace yarinyar data bugawa mahaifinsa waya.
Sai anjima laila tace da mansur haryanzu tattausan murmushinta na bayyane a lebbanta. Laila ta wuce gaba abida nabinta abaya. Bayan yan mituna da fitarsu sai kofar dakin mansur ta sake budewa abida ta shigo ciki fuskarta a turbune. Mansur ya dubeta sannan yace menene kuma ya sameki naga duk ranki yabaci? Abida bata ko kalle shi ba saita matso kusa dashi ta zauna abakin gadon kanta a sunkuye sannan tace dashi mansur kiran yayi matukar razana shi saboda kira ne me hade da sheshshekar kuka. Mansur ya dubeta yace haba kanwata. Abida yanzu ko wani abune ya sameki ai bai kamata ki boye min ba kuma.........
Ni ba kanwarka bace abida ta katse shi to mecece in ba kanwata ba?
Mansur ya tambayeta. Abida ta kalle shi kallo ne mai tattare da bege da nuna kauna sannan tayi murmushi kallo daya mansur yayiwa fararen idanunta ya gane abinda take nufi.
Sukayi shiru na yan dakiku sannan abida tace mansur amatsayina na kanwarka don ka kirani masoyiyarka akwai laifi aciki? Mansur yace a'a ina fa. Ai dole mutum yaso kanwarsa abida tace to daga yau ka rinka kirana masoyiyarka sannan tace abu daya kuma in laila tazo gobe zance baka nan. Meyasa? Mansur ya tambaya. Kallon da takeyi maka ne ban yarda dashi ba. Abida ta amsa.
** ** **
Acan kuma daya daga cikin manyan dakunan saukar baki na Tahir Gues palace laila na zaune acikin daya daga cikin kujerun dake fuskantar tagar dakin acan kuma kujerun dake jikin bangon dakin kusa da inda tagar dakin take Bazuka na zaune sanye da bakaken kaya na leda kunnuwansa a tsaitsaye farankau farankau kamar alamar tambaya (?) yana sakatar hakoransa da tsinke akusa dashi kuma a zaune manyan tafukan hannunsa masu kama da faranti akan cinyarsa Salman ne sanye da kayansa na kure akwati koren wando da farar riga zungureren karan sigarin kwarori abakinsa na turiri sararin samaniyar dakin ya hada gajimaren hayakin sigarin da salman ke zuka yana fesarwa.
Da misalin karfe biyun dare na yau zasu isa maradi laila tace dashi. Don haka nake son ku bi jirgin da zai tashi hudun yammacin yau ku riga su zuwa. Salman ya zare karan sigarin dake bakinsa sannan ya dago kai yace.
Laila idan kuma basuzo karfe biyun ba yaya zamuyi?
Laila ta dubi salman sannan tace dashi
haba yaya salman ai kasan bazan fada ma abu da ka ba yau kwana uku kenan kullum saina saurari baba suna magana da mutanen ta wayar talfon. Sunan mutumin ALHAJI BATALA MARADI abin kawai da zakuyi shine kuje cikin dajin ku labe zaku gansu sunzo cikin sababbin fijo uku kuma kamar yadda naji baba na fadi acikin dajin zasu boye motocin ta hanyar rufe su da ganyen bishiyoyi kamar yadda aka tsara zasu karasa cikin garin maradi a kasa idan sunje zasu nemi gidan Aliyu batala shine wanda baba ya ajje kwalayen tabar agidan kuma zatona kwalayen tabar zasukai dari biyar saboda motoci uku ne naji baba nacewa zasu tafi kuna ganewa aiba wanin nawa laila ta tambaya.
Bazuka da salman suka gyada kai sannan laila taci gaba da cewa idan kunje kun buya suna zuwa kai salman aikin ka ne ka tashe su daga aiki amma kayi ahankali kar ka kashe su saiku lalube aljihunsu aciki zaku tsinci takardun shaidar da alhaji yabasu saiku tafi dasu ku kaiwa Aliyu batala.
.
Laila ta danyi shiru sannan ta kalli bazuka tace nan kuma saura aikin ka ne inason ka fitar da tabar daga jamhuriyar nijar ka kuma kawota nan najeriya. Kana zuwa ka wuce sabon gari ka nemi rumfar alhaji sama'ila taba nan ne zaku ajje min ita kuna ajjewa to kunci kudin ku dubu hamsin hamsin ku same ni anan gobe karfe biyar na yamma zan sallame ku sannan laila ta mike tsaye Allah bada sa'a tace dasu. Kafin salman ya tuno wata tambayar har tabar dakin.
Abinda babu wanda yasani daga cikinsu shine kwalayen nan da laila ta aike su su dauko amatsayin sigari to ba taba bace dalar amurka ce yar jabu amma irin wacce babu wanda ya isa ya gane jabunce. Tun daga kasar iran alhaji balarabe yayiwa fasakwarinta yakawota maradi jamhuriyar nijar. Ita kanta laila batasan kudine aciki ba ita wai a zaton ta in ta saida wannan taba ta mahaifinta takuma sace jakar kudin dake boye a kasan kujerar nan dake dakin to ta karya lagon arzikinsa duk da haka laila tayi canke acikin duhu ta kumayi babbar illa batareda tasani ba shin da salman yasan cewa kudi ne acikin kwalayen nan me zakae zaton zai faru ?
.
.
BABI NA SHIDA 6
Mansir na zaune akan gadon dayake jinyar hannunsa sai yaji ana kwankwasa kofa kafin yayi magana kuma saiyaji ance Salamun Alaikum kofar dakin ta bude wani magidancin mutum yashigo sanye da doguwar riga fara kansa babu hula akafarsa kuma yana sanye da takalmi dan madina agashin kansa kuma akwai jefi jefin furfura nan da can.
Nan da nan mansur ya sauko daga kan gadon ya durkusa yace baba ina kwana?
Mutumin ya amsa lafiya lau mansur yaya aka karaji da hakuri? Allah yabaka hakuri kaji. Mansur wannan ka dauke shi amatsayin jarrabawa daga ubangiji duk abinda Allah ya kadda haka zai faru wallahi jiya ko barci banyi ba don tausaya ma da nake kasan jiya na dawo daga fakistan harkar ciniki ina zuwa na sami wannan mummunan labari.
Wannnan mutum dakeyiwa mansur jajen rasuwar mahaifansa ba wani bane illa baban abida sunansa Alhaji Sama'ila kuma sana'arsa itace saida taba akasuwar sabon garin kano akwai jita jirar dake cewa duk kasuwar sabon gari babu dilan taba kamar sa. Wannan mutum shine wanda laila tace akai masa tabar idan sun dauko.
Yan mituna kadan bayan baban abida alhaji sama'ila sun gama gaisawa da mansur sai ya shirya yafita kasuwa harkar ciniki. Yana zuwa ya taradda rumfarsa ta cika makil da yaransa anata harkar ciniki ko da suka kyalla ido suka hango shi sai suka dau sowa suna zuwa suna gaisuwa gama gaishe gaishen keda wuya sai karar talfon din dake dakin ya ratsa katon shagon dake cike da kwalayen taba. Alhaji isma'il ya matsa kusa ya dau wayar sannan yace Hello wanene?
Nice laila aka amsa masa.
Ah to laila ce.
Eh nice baba ina kwana?
Lafiya.
Baba daman wasu katan din taba ne nake son na tambaye ka inzaka saya.
Alhaji isma'il yayi shiru yana tunani wannan yarinya ina ta samu taba? Ya tambayi kansa can dai ya nisa sannan yace da laila guda nawa ne? Sun kai dariya uku zuwa hudu indai zaka saua to zan kawo su gobe wajen karfe hudu.
Saboda sanin da alhaji isma'il yayiwa baban laila wato alhaji balarabe amatsayin biloniya sai ya kawar da tunanin da zuciyarsa ke raya masa na sayen taba daga gurin laila domin yasan yadda alhaji balarabe ya tara dukiya to laila na iya mallakar abinda yafi katan din taba dubu ma. Kuma dadin dadawa ma ai alhaji balarabe bashida wata yarinya sai laila don haka babu mamaki don laila tafara harkar kasuwanci.
Na yarda zan saya. Alhaji isma'il yace da laila idan an kawo goben zanbada kudin atake anan. Laila tace a'a kabari zan karbi kudin da kaina sannan alhaji isma'il ya ajje wayar.
.
Alokaci guda kuma alhaji balarabe nacan nayiwa wani babban abokin harkarsa waya shi wannan aboki na alhaji balarabe sunansa Alhaji Ahmad yana daya daga cikin manya manyan yan canjin kudi dake legas sun dade suna harka da alhaji balarabe shekara goma sha biyar da suka wuce tun laila tana yar shekara daya. A ka'ida duk karshen shekaME YAFI KUDI ? - 10
.
Sun dade suna harka da alhaji balarabe. Shekara goma sha biyar da suka wuce tun laila tana yar shekara daya. A ka'ida duk karshen shekara sai alhaji balarabe ya yiwo fasakwaurin yar jabun dalar amurka daga iran zuwa najeriya shi kuma alhaji ahmad shine mai batar da ita a lagos.
.
To awannan yammacin sai alhaji balarabe ya buga masa waya. Mutumina alhaji balarabe yace dashi cikin wayar talfon din ka shirya gobe warhaka dalar amurka ta cika dakin ka har saman dakin.
Kai mutumina banda karfi fa? Alhaji ahmad kenan acan daya bangaren dake legas.
Allah ba zancen wasa ba kaidai ka shirya wallahi duk dukiyata na tattara na saro dalar amurkan da ita kudina da suke ciki sun kai naira billiyan goma sha biyar saboda haka kayi ahankali karkayi wasa da dukiyata idan kuma ka sake kayi wasa da ita to kamar kana wasa da rayuwarka ne. Alhaji balarabe ya gargade shi.
** ** **
Taurari masu hasken gaske sun yiwa sararin samaniya kawanya sun kuma kawata ta babu alamar gajimare asararin samaniyar saidai tsabagen sanyin da ake kwararawa kamar jaura zata wuce.
In ka dauke dan zagayen dasu Bazuka da salman ke boye duk sararin dajin babu wata bishiyar kirki sai tarin yashi nan da can. Wannan ba wani bakwan abu bane sau dayawa ko daman akan sami karancin bishiyoyi da kuma matsanancin sanyi awaje mai sahara kamar jamhuriyar nijar.
Salman ya kunna karan sigarinsa na goma sha shida a ranar cikin hasken ashanar da salman ya kunna sai bazuka ya kula da agogonsa karfe biyu saura minti biyar na dare tun suka iso dajin babu wanda yace da wani uffan tun karfe takwas na dare suka iso nijar suna zuwa suka shiga motar da zataje wata kauye anan kusa da inda suke boye bayan motar ta sauke su sai suka sayi dan abincin da zasuci suka nufi cikin dajin. Salman ya sayi kwalin taba daya amma daya duba kwalin yanzu saura guda hudu duk dayake bazuka direban simogal din taba ne amma shi allah baisa yana sha ba.
Bayan mintuna takwas sai suka hango hasken fitilun motoci ya haskaken dajin nan da nan salman da bazuka suka dare kan bishiyoyin da suke karkashinsu basufi minti daya da hawa ba motocin da laila ta siffanta musu suka ja birki awajen Arangama ne yafara fitowa sannan sauran direbobin suka fito yan sirara ne bakake masu fuskar matsorata.
Anan zamu boye su arangama yace dasu sannan yace da dayan dauko min addar nan. Direban yakoma cikin motarsa ya zaro wata sharbebiyar adda.
Arangama ya karbi addar yafara saro ganyen bishiyoyin dake zagayen wajen dan lokaci kankani saigashi yatara tulin ganyayyaki. Direbobin suka sake shiga sannan suka matso dasu cikin lungun bishiyoyin sannan suka fita suka fara daukar ganyayyakin da arangama ya saro suna rufe motocin dasu. Mintuna bakaiwa da farawar su sai ga motocin sun bace. Bazaka taba cewa akwai mota awurin aboye ba.
Daga cikin hasken farin watan zaka iya ganin farankau farankau din kunnen bazuka zakuma ka iya shaida salman cikin koren wando da farar rigarsa. Bazuka ya kalli salman shima salman ya kalli bazuka sannan salman ya takura ya buga tsalle yafado kan arangama.
Arangama yayi wata kara ta razana kafin yagane abinda ke faruwa salman yakama kwalar rigarsa ya hada kansa da bishiya. Dummm.
Nan take arangama ya baje sumamme. Guntun sauran direbobin sunyi sororo mutuwar tsaye saboda tsabar tsoro. Daya daga cikinsu yafara karanta
AYYATIL KURSIYYU. Domin shi a zatonsa aljani ne ya sauko daga sama. Dayan kuma dayake jahili ne sai tsoro yasa shi fitsari a tsaye.
Salman ya matso kusa dashi tun kafin ya karasa sai direban ya sare anan yafadi sumamme. Ya zurare ya zube akar.
Duk dayake kuwa ba suma yayi ba yanaji yana gani salman ya hadasu ya daure da igiya kamar barayi bayan dan lokaci saigashi salman ya dauresu su duka.
Bazuka na zaune akan bishiya yana kallon abin dake faruwa koda yaga salman yagama daure su sai ya dira.
Kama min nan. Salman yace dashi bazuka ya matsa kusa ya kama kafar arangama shikuma salman yakama kansa suka jefa shi cikin daya daga cikin motocin. Da haka suka jefa su suka kulle su aciki. Abinda bazuka baisani ba shine salman ya lalube takardun dake aljihun arangama wacce alhaji balarabe yabasu amatsayin shaida idan sunje wajen aliyu batala. Ya kuma lalube yar karamar bindigar da alhaji balarabe ya sayawa arangama amatsayin kariya.
Ko kadan su salman basu sha wuya wajen shawo kan aliyu batala ba da farko yaso ya nuna musu shi sam ma baisan zancen ba amma daga karshe saiya amince a sakamakon takardar shaidar da salman ya nuna masa mai dauke da sa hannun alhaji balabare daga karshe yasa yaransa acikin daren suka dauko katan katan din tabar acikin wata motar katako aka kuma rufe katan katan din tabar da ciyawa.
Karfe hudun dare salman na zaune shikuma bazuka nata nasa aikin na loda katan katan din tabar cikin otocin su guda biyun da suka rage ita kuma daya motar su arangama kwance ciki sumammu.
Anan salman yace da bazuka zasu barsu da safe yan sanda sa same su
Idan kuma sun mutu ma to wa ya ragu? Abinda salman kenan yace.
Bazuka yagama shirin tabar tsaf sannan ya juyo ya kalli salman yace. Sai kayi tafiya. Duk inda nayi ka bini. Salman ya kalle shi galala kamar wanda yake tunanin yatabu sannan yace kana jin zamu iya fita da wannan kayan ta gaban kwastan da rana tsaka?
Ai abin da ba zai yu bane.
Bazuka yayi dariya sannan yace da salman agurinka ba. Adaidai lokacin ne bazuka ya zaro wasu tutocin kasar jamhuriyar nijar guda biyu daga aljihunsa yan kananan tutoci ne irin wanda masu mulki ke sawa agaban motocin su in zau kai ziyara wani wajen. Sannan bazuka ya zaro lambobin mota guda hudu daga cikin jakarsa t roba lambobin motar irin wanda gidan gwamnatin nijar ne ke yin amfani dasu ajikin motocinsu.
Salman shidai na zaune yana kallon bazuka yanata faman daura lambobin bayan yagama daurawa sai ya mike tsaye ya sake zaro tutocin daga aljihunsa yaje ya kafa daya agaban motar da zai shiga ya kuma kafa daya agaban motar da salman zai shiga. Sannan ne yace da salman to Bismillah. Zabi daya daga ciki kashiga.
Salman ya dube shi sannan yace in nashiga me za'ayi? Bazuka yace tafiya mana. Ta ina zamu bi? Salman ya sake tambaya ta inda gwamnan maradi zaikai ziyara najeriya ba.
To idan zaikai menene binshi zamuyi? Bazuka ya kalli salman sannan yace kai baka gane magana shin duk inda nake kai baka ganewa? Duba ka gani lambar motar mu irinta motocin dazasu yiwa gwamna rakiya ne kuma tutocin ma irin nasu ne kuma tanan hanyar zasu wuce suna wucewa zan yi gaba nabisu abaya kaikuma kana biye dani kaga idan munje boda sai kwatsam su dauka muma yan rakiyar gwamna ne. Kaga saimu shige cikin kwanciyar hankali batareda wata matsala ba. Suna fitar damu daga kasar sai mu saki hanya mubi ta kanmu. Sauran kuma ya rage nawa. Nasan duk hanyoyin kamar yadda nasan tafin hannuna. Bazuka yayiwa salman murmushi sannan yace ko har yanzu baka gane ba?
** ** **
Da kyau bazuka da kyau salman laila tace cikin farin ciki lokacin dataji su salman sunyi nasara wajen fito da tabar daga nijar sun kawai alhaji sama'ila tabar tun kafin su salman su karaso alhaji sama'ila ya bugo mata waya yace da ita an kawo masa.
Laila ta bude wata karamar akwati ta dauko damin naira hamsin-hamsin na naira dubu hamsin-hamsin ta baiwa su salman da bazuka tana basu ta mike tsaye to ni zan tafi nagode akuma sauka lafiya zan kuma sake bukatar ku in an kwana biyu sannan tafice daga dakin.
Daga karshe salman da bazuka suka baiwa juna hannu sukayi sallama.
Bazuka ya nufi filin jirgin sama shikuma salman yayi nasa wuri.
** ** **
Gidan babu kowa sai laila ita kadai tana hada kayanta acikin wata bakar akwati bayan tagama saitayi sauri ta nufi inda mahaifinta ke ajje na'urar nan mai bude akwatin kudin dake karkashin kujera a boye. Wannan kudi sune wadanda alhaji abubakar sukayi kwangila shi da alhaji balarabe to yanzu alhaji abubakar ya mutu kuma alhaji balarabe ya cinye kudin ga kuma laila nan ta bude kasan kujerar ta dauko akwatin kudin ta kuma nufi inda mahaifinta ya boye dan karamin jirgin nan mai saukar ungulu da niyyar ta gudu gurin kanwar babarta dake jos wato babar bazuka.
Can kuma alokacin da alhaji sama'ila ya sa yaransa su dauki katan katan din tabar daya saya su kai masa gida saboda shagon ya cika lokacin da suka isa gida da tabar sai hajiya goggo ta basu izini dasu shigo da tabar cikin gia takuma ce su kaita can cikin wani daki dake fuskantar wanda mansur ke ciki.
Bayan dan lokaci sun gama lodawa sun bar gidan mansur na kwance a kado saiyaji karar faduwar kwalin tabar da aka shiga dasu yanzun nan yafado. Nan da nan yashiga dakin da niyyar ya gyara kwalin da hannunsa mai lafiyar a zatonsa basu shirya kwalin daidai bane.
Mansur ya bude dakin ya shiga kwalin ya fashe abin dake cikin kwalin ya wartwasu adakin mansur ya cika da mamaki shidayake tsammanin yaga ciyawar taba saiyaga dalar amurka ako ina awarwatse adakin. Wani dan motsi dake bayansa shiyadawo da mansur cikin hankalinsa abida na tsaye akansa idonta akan dalar amurka.
** ** **
Tun kafin bazuka yazo kano saida laila ta sanar dashi duk abinda zai faru don haka yazoa shirye daya daga cikin abinda suka tattauna da yar uwarsa laila shine bayan sun rabu zatayi kamar ta sallame su shida salman amma sun shirya cewa bazuka zai sameta agidan da mahaifinta ya boye jirgin nan ya dauketa su gudu Jos kafin kura ta kwanta.
Karfe biyar da rabi ta isa gidan tana zuwa tayiwa jirgin kallo daya sannan ta zaro salularta daga jakarta ta bugawa mahaifinta.
Lokacin da mahaifinta ya dauko sai ya tambayeta Laila kina ina nake neman ki tun dazun? Laila ta amsa da cewa ina neman kudi awaje baba na sami kudi kuma nayi amfani da nasihar dakayimin na nemi kudin awaje ta kowace hanya kamar yadda kace nayi ka kuma duba akwatin kudin ka mai ruwan gwal itama tabar da Arangama yaje nijar ya dauko ma, itama na nemata kuma na samu. Ka gani ai babu abinda yafi kudi ko baba?
Kafin alhaji balarabe yayi magana laila ta maida salularta jakarta SANNANME YAFI KUDI ? - 11
.
Kafin alhaji balarabe yayi magana laila ta maida salularta jakarta sannan ta nufi jirgin da niyyar ta shiga don ta zauna aciki ta jira bazuka.
Ta bude jirgin da niyyar ta shiga sannan saitaji kamar an soketa da kibiya salman na zaune acikin jirgin bindigar mahaifinta daya sayawa arangama shikuma salman ya kwace tana barazana ga rayuwarta.
Salman yayi dariya sannan yace kin gama naki kanwata saura ni na taka tawa rawar.
Laila ta dubi salman sannan tace dashi haba yaya salman kada kayi min haka mana nifa kanwarka ce ka tuna mutuncin dake tsakaninmu.
Kudi yafi mutunci laila babu abinda yafi in kuma akwai to ki fada min
ME YAFI KUDI ?
gara ki matsa da baya kar raina yabaci na raunata ki kanwata.
Salman yace yana murmushin mugunta laila taja da baya fankar jirgin tafara juyawa laila ta kalli salman ta kuma kalli akwatin data aje acikin jirgin ahannunsa sai hawaye ya fara kwaranyo mata.
Kadawar da iskar fankar jirgin ke yiwa gashinta ita ta tabbatarwa da laila cewa salman yayi sama da dalar amuka miliyan uku yakuma yi sama da yancinta wani motsi dake bayanta shi ya dawowa laila hankalinta ta juya ta dubi inda motsin yake. Duk da yake duhun magariba ya fara shigowa hakan bai hana laila ganin farankau farankau din kunnuwan Bazuka ba. Ka makara sha sha sha Laila tace dashi a fusace.
.
ALHAMDULILLAHI MUNZO KARSHEN KASHI NA DAYA KENAN SAI KUMA MU HADU A KASHI NA BIYU INSHA ALLAHU
.
KASHI NA BIYU
.
BABI NA BAKWAI 7
Arangama yayi dan motsi da kafafunsa sannan yayi gurnani dan tsamirmirin direban dayayi suman karya ya dago kansa ahankali sannan ya dogara ya tashi zaune ta hanyar yin amfani da kafadarsa ajikin makaren kujerun motar dasu salman suka kullesu aciki.
Yayi kokarin kunce igiyar dake hannunsa amma abin yaci tura duk lokacin da yayi kokarin takura igiyar saiyaji kamar hannunsa zai karya to gashi daman hannunsa a bushe kamar itace. Yayi ta mutsu mutsu shi kadai amma ya kasa kunce kansa. Karfe biyar da mintuna arba'in na safe agogon dake jikin motar ne ya nuna adaidai lokacin ne arangama ya farka yatashi zaune da kyar yana gurnani kamar zaki. Sannan ya dubi daya direban na biyu dake kwance baya ko nuna alamar farkowa. Sannan ya juya ya dubi daya direban mai fuskar matsorata wanda ke kwance jikin makaren motar yana haki.
Kai sha shan banza me kakeyi azaune? Arangama yace dashi cikin fushi menene amfaninka kana ganinmu a kwance amma ka kasa kunce kanka balle mu ka taimake mu. Cikin fushi sai arangama ya dago kafafunsa biyu wadanda ke daure da igiya tamau. Ya daki gilashin dake jikin kofar motar bangaren hagu karfin dukan yasa gilashin ya tarwatse kamar an daki kwarya da gora.
Dankareren bakin takalmin dake kafarsa shi ya baiwa kafar tasa kariya daga yankan gilashin.
Arangama ya zare kafarsa ahankali yana muzurai sannan ya dago hannayensa biyu dauraru yafara yanke igiyar dake jikinsu ta hanyar yin amfani da kaifin fasashshen gilashin daya rage bai fadi ba daga jikin mota.
Dakiku arba'in cif saiga igiyar akasa arangama ya yanketa sannan ya kunce waccce ke daure da kafarsa ya dubi daya mutumin wanda har yanzu ke kokarin kune hannunsa amma batareda yaci nasara ba ya kwashe shi da mari har sai da kansa yayi baya sannan arangama ya dauki balgacaccen gilas din dake warwatse ko'ina ko ina cikin motar ya yanke igiyar dake hannun mutumin da kuma kafarsa lokacin da arangama ya bude motar suka fito tuni rana ta fara sadadowa ta bayan tsibirin tarin yashin dake falalen filin saharar.
Sassanyar iska mai ratsa kashi da bargo ta buso. Arangama ya dubi mutumin dka egefe guda yana kokarin tsai da jinin dake kwarorwa daga bakinsa asakamakon marin da arangama yayi masa.
Zan kara ma wani marin idan bakazo nan ka kama min mun fito dashi ba. Arangama yace dashi cikin kakkausar murya da zata iya sa mace mai juna biyu bari. Dan siririn mutumin ya share jinin dake kwarara ta baki ta hancinsa.
Sannan ya matsa jikin motar inda arangama ke ta famar kiciniyar janyo kafar daya mutumin dake cikin motar. Rike nan. Aranagama ya bugawa mutumin tsawa cikin gigita sai mutumin ya rike kafar shi kuma arangama ya shige cikin motar ya tallafo kan mutumin sannan ya turo shi waje.
Bayan sun turo shi waje sai suka kwantar dashi akan sassanyan yashin bayan arangama ya gama yanke igiyoyi da aka daure mutumin dasu sai yafara mirgina mutumin akan sassanyar yashin.
Wai shi a haukansa sanyin yashin na iya farkar dashi tunanin hakan shi ya jefo da wata dabara zuciyar arangama. Kama nan mu tube rigarsa yace da daya direban mutumin ya tallafo dan uwansa sumamme ta baya sannan ya fara kwabe rigar mutumin. Lokacin da hannunsa ya zo daidai kirjin sumammen mutumin sai kamanninsa suka canza guma ya rufe shi duk da yake kuwa har yanzu sassanyar iska na busowa. Fuskarsa ta canza launi lokacin daya daga kirjin mutumin babu alamar numfashi. Sannan kijrin ya daina bugawa.
Arangama ya kira sunansa tsorace. Sautin muryar mutumin ne yasa arangama matsowa da sauri ya ture mutumin sannan ya tallabi sumammen kansa ya langwabe gefe guda. Arangama ya dafa kirjin babu bugun zuciya sam wannan kuma ke nuni da...........
Ya mutu. Arangama yace babu alamar jin tausayi ko nuna imani azuciyarsa.
Daya mutumin ya fashe da kuka kamar mace Allah sarki sabitu allah yasa ma kaji Allah yaji kanka. Sannan ya durkusa ya rungumo mutumin yana kuka yana girgiza shi. Tashi mu tafi sabitu na san da gangan ne ba mutuwa kayi ba. Nasan arangama karya yake baka mutu ba. Baka mutu ba baka mutu ba wayyo Allah na rasa dan uwana abanza shekarun mu ashirin muna aiki tare sabitu amma saika mutu ka barni.
Yayita sambatu arangama na gefe yanayi masa dariya. Domin shi aganinsa wannan wata hanya ce dazata kawo masa kudi don haka menene abin damuwa ciki? Ya tambayi kansa yana murmushi.
Direban yaci gaba da sharbar kuka yana ta juya dan uwansa shikuma arangama tuni zuciyarsa ta fara yi masa sakar gizo-gizo.
Misali yanzu Alhaji yatashi daga bacci ya sami......... Tunaninsa ya katse indai hakane to ya samarwa kansa sabuwar hanya ta kasuwanci. Aranhama yayi murmushi lokacin daya mike tsaye sannan ya sunkuya ya ture direban dake rungume da kawar. Ya ciccibi gawar sannan ya nufi bayan but din motar. Yana zuwa sai yajefa shi ciki ya sake mayarwa ya rufe. Sannan...ME YAFI KUDI ? - 12
.
Yana zuwa saiya jefa shi ciki ya sake mayarwa ya rufe sannan ya dubi mutumin dake zaune akan farin yashin saharar yana kuka murmushin mugunta ya bayyana a fuskarsa lokaci guda kuma ya kalli tsibi tsibin yashin dake sararin sahar fari tas iska tafara kadawa da dan karfi haryanzu kuma ana kwararo sassanyar iskar nan.
Idan har inaso abin ya cimma nasara yace da kansa to dole ne wannan ya tafi..... Ya nuna mutimin dake kuka da dan yatsansa. Wayyo Allah sabitu. Mutumin yaci gaba da sambatu mutuwa mutuwa me yasa kika dauki dan uwana sabitu baki daukeni ba. Wayyo mutuwa kizo ki daukeni na huta.
Kanajin yanzu idan mutuwar ta dauke ka huta?
Kakkausar muryar arangama ta doki kunnensa kamar daga sama sai yaji hannayen arangama sun shaki kwalar rigarsa sunyi sama dashi karfafan hannun arangama suka daga mutumin sama kafarsa ko kasa bata tabawa. Kana son mutuwa ta dauke ka ko? Arangama ya tambaye shi yana murmushin mugunta. Kayi min rai don Allah da gangan nake mutumin yace cikin tsoro yana makyarkyata a sama arangama ya jijjiga shi domin shi ji yake kamar ya dauki yar tsana. Allah ya karbi addu'arka arangama yace dashi yanzu mutuwa zata dauke ka.
Wayyo Allah amsa kuwar kukan mutumin ta ratsa sararin saharar lokacin da arangama ya hada shi da jikin bishiyar dasu salman suka dana musu tarko karar haduwar kan mutumin da jikin bishiyar yabada wani sauti duss! Kamar an jafi jaki da kabewa bai ko shura ba.
Arangama ya saki kwalar mutumin ya fado akan yashi sannan ya kama kafar mutumin ya fara jansa akan yashin saharar kamar mataccen jaki. Saida yayi tafiya dashi mai nisa. Sannan ya yarda shi agindin tsibin wani yashi tun kafin yabar gurin iska ta fara turo yashin kan mataccen mutumin arangama yayi murmushi lokacin dayaga tuni yashi ya rufe rabin mutumin.
.
Bayan ya dawo gindin motar saiya bude bayan but din motar domin ya tabbatarwa da kansa ko gawar daya baro ciki tana nan. Bayan ya tabbatar din sai ya rufe yashiga motar ya tasheta karfe bakwai saura minti uku agogon jikin motar ya nuna arangama ya duba nasa agogon don ya tabbatar da gaskiyar agogon jikin motar. Bakwai saura minti bakwai ya nuna. Hakan shi ya tabbatar masa da cewa agogonsa ya makara da minti biyar. Ya kunna sigari sannan ya fitar da hayaki ta baci ta hanci yayi murmushi sannan yace
ME YAFI KUDI ?
Lokacin dayaja motar kurar yashin saharar ta rufa masa baya. Babu alamar gawar mutumin daya kashe lokacin da yazo giftawa ta wajen yashin ya rufe ta.
** ** ** **
Me yake faruwa ne? Bazuka ya tambaya a rude.
Yatashi da kudin gaba daya laila tace dashi tana sheshshekar kuka. Bazuka yayi shiru na dan lokaci yana sauraron rugugin jirgin mai saukar ungulu da ya tashi hannayensa cikin aljihun wandonsa na leda yayi shiru na dan lokaci sannan ya dago kansa ya dubi laila farankau farankau din kunnuwansa masu kama da alamar Tambaya na nuna takaicinsu ga abinda yafaru.
Menene dabara? Laila ta tambaya cikin sanyin murya kiyi hakuri laila yaci gaba da cewa nasan halin salman bashida kirki ko kadan tun lokacin daman danazo sai danayi mamakin yadda akayi kika hada kanki da wannan dabbar mutumin mai mugun hali. Na san dama haka zata faru.
Laila ta fara kuka ba kuka zakiyi ba.
Bazuka yace da ita yanzu ina zamu mu buya kafin gobe da safe nasan yanzu babanki na nan na shirin baza karnukan farautarsa domin ganin bamu kai labari ba.
Koda yake nasan idan yazo baiga jirgin ba zai iya tunanin tuni mun bar garin bazai taba zaton ke da nine ba ko kuma salman tunda baisan da zuwan mu ba.
Amma nasan dan ta'adda arangama wanda na fada miki salman ya sumar da su a saharar nijar zai iya shaidawa babanki cewar kinada mataimaka don haka abinda nake gani yanzu shine musami inda zamu buya kafin gobe da safe akwai wani kauyen nan kusa da jos inda wani babban abokina yake ina ganin nan yakamata mu tafi gobe a boye ki acan kafin nayitunanin abin yi.
Sannan bazuka ya juyo ya dubeta yace saina dawo miki da kudin mahaifinki da salman ya dauke ni nayi sanyar har abin yafaru don haka kuwa alhakin neman su na kaina. Sannan yayi murmushi yace da laila nafi salman hadari idan raina yabaci saina rama miki cin amanar da salman yayi miki koda kuwa zai zama karshen rayuwata ne.
Abinda laila ta gani a idanunsa shiya tabbatar mata da abinda yafada gaskiya ne. Laila tayi ajiyar zuciya sannan tace dashi mu tafi gidansu kawata abida ina tsammanin zasu sami gurin buya. Suka nufi inda motar take suka shiga. Bazuka yatashi motar sannan suka fice daga gidan.
Adaidai lokacin ne sukaji rugugin jirgi ya sauka afilin saman malam aminu kano wanda ke makwabtaka da gidan gonar da alhaji balarabe ya gina don ajiye jirginsa mai saukar ungulu. Bazuka ya dubi laila yayi murmushi menene? Laila tace dashi haryanzu muryarta a sanyaye.
Ina mamakin irin yadda mutane suke jefa kansu ga halaka ne duniya da lahira akan kudi.
Abinda nake mamaki shine salman baiyi ko tunanin abinda zaiyi da duk kudin nan ba. Baikumayi tunanin inda zaije ya aje jirgin ba. Amma saboda
idonsa ya rufe baiyi tunanin haka ba. Yanzu idan jirgin yafado dashi ya mutu me zaicewa Ubangijinsa?
Kai kenan da kake tunanin Allah inji laila kasan fa kudi yadda suke yanzun nan sa sai imani.
Kudi manya inji bazuka.
Laila ta dubeshi tayi murmushi sannan tace harka tuno min da kalmar da mahaifina ke tambayata da ita ina karama.
Me yake cewa dake? Bazuka yace da ita
Kanason kaji ne?
Ya gyada kai.
Sannan tace kalmar a kullum itace
ME YAFI KUDI?
bazuka yace LAFIYA......sannan yayi shiru yana shakkar abinda yace saboda ganin salman baiyi tunanin lafiyarsa ba sai kudin. Sannan ya karawa motar wuta zuciyarsa tana mai shakkar amsar daya baiwa Laila.
** ** **
Mansur yajada baya cikin tsoro tunda yake bai taba ganin dalar amurka kamar haka ba. Abin yazame masa kamar budin idon aljanu amma ganin abida abayansa tana kallon kudin shiyasa shi wasuwasin hakan.
Abida ta dafa bayan mansur cikin kaduwa da abinda tagani ta bude baki zatayi magana amma abin ya gagara mansur ya dubi fasassun kwalayen tabar (dalar) da suka fashe sannan yayi musu lissafin gaggawa cikin zuciyarsa su biyu ne kawai suka fashe amma sai mansur yaga kamar duk kwalayen ne suka fashe saboda tarin dalar dake tsakar dakin.
Mansur ya dubi abida jikinsa na rawa karyayyan hannunsa amakale akusa da kirjinsa.
Alhaji ne ya aiko dasu? Ya tambayeta a tsorace ta gyada kai sannan tace ina zuwa.
Tafice da sauri ta nufi babban dakin shakatawa bayan yan mintina ta dawo tace dashi nayiwa baban waya gashi nan zuwa mansur ya kasa cewa komai sabioda rikicewar da kwakwalwarsa tayi.
Dirin motar da sukaji a kofar gidan shiya nusar dasu da zuwan alhaji sama'ila sukaji takun alhaji ya nufo dakin tuni daman sun sanar da hajiya goggo don haka su uku alhaji ya tarar adakin ko wannensu na tsuma sun hada gumi kamar masu hadiyar kunama. Alhaji sama'ila yayi turus a kofar dakin kamar wanda yabita cikin fasassun bulan kasa yana kallon kudin sannan ne hajiya goggo tace dashi akaro na farko. A ina ka sai wannan tabar alhaji? Yayi shiru na dan lokaci sannan yace dasu kuzo mu tafi falo.
Bashi yagama tunaninsa ba sai karfe bakwai da rabi na yamma sannan ne ya juyo ya dubesu. Hajiya gaggo tace alhaji meke faruwa ne? Ni ban gane ba awajen wa ka sai wannan tabar? Alhaji sama'ila ya dubeta sannan yace agurin LAILA BALARABE..... Duka dakin akayi ajiyar zuciya alokacin ne kararrawa ta dau kara abida ta tashi da sauri ta bude tace wanene ?
Atsaye a kofar dakin sanye da kayan siliki ruwan hoda Laila ce atsaye kuma abayanta wani saurayi ne sanye da kayan leda. Kunnensa kamar alamar tambaya (?).
.
BABI NA TAKWAS 8
Alhaji balarabe ya ajje salular ahankali cikin takaici manya manyan kumatunsa masu kamar tumfafiya suka motse sannan kirjinsa yayi kuna yafara radadi. Nan da nan ya nufi dakin shakatawarsa da sauri ya bude wata yar karamar akwatinsa fara wacce yake ajje magungunansa don irin wannan rana. Shekaru kusan takwas kenan yanzu da alhaji balarabe yake fama dawannan cuta ta ciwon zuciya. Bacin rai mai tsanani shi yake tayar masa da ciwon yajawo fararen ledodi da kuma kwalabe wadanda ke dauke da kwayoyi iri daban daban sannan ya fara zazzago kwayoyi daidai akan tafin hannunsa bayan ya zaro iri tara sai ya fara jefa kwayoyin abakinsa yana kora su da ruwa.
Bayan duk ya hadiye kwayoyin sai yatafi dakin barcinsa ya kwanta zuciyarsa tana ta tafarfasa da bakin cikin da laila ta tura masa.
Yanzu yar dana haifa ce tayi min haka? Ya lumshe idonsa yana juyi akan gadom. Akwayin gwal dinka ta kudi na dauke ta...... Tabar dakasa arangama ya dauko ma anijar itama na dauketa..... Ka gani baba me yafi kudi?..... Nasihar ka ce nayi amfani da ita.
Maganganun da laila ta fada masa ta cikin salula sukaci gaba da amsa kuwwa acikin kwakwalwarsa wayyo Allah na tsiyace! Yace cikin takaici yana shure shure akan gadon da manyan kafafunsa masu kamar doya.
Yanzu ina zanga laila? Da kudina ya batagara na rasa laila.
Sannan ne to arangama ya fado masa azuciya Ina yake yanzu? Tambayar da tafara darsuwa azuciyarsa kenan.
Haushi ya sake tuke shi zuciyarsa tafara radadi kamar zata fito daga kirjinsa idanunsa sukayi ja kamar gauta.
Wanne sakaci ne yasa arangama yayi masa wasa da dukiyarsa? Sannan ne wani tunani ya fado masa mai tsoratarwa.
Laila ita kadai bazata iya kwace kwalayen taba daga hannun su arangama ba. Idan kuwa abinda laila ta fada gaskiya ne to tabbas ko shakka babu laila tana da matamaka.
Su wanene ? Alhai balarabe ya tambayi kansa tsoro da fargaba suka kara cika zuciyarsa domin yasan indai har da gaske din ta kasance laila nada mataimaka to lallai yanzu dukiyarsa tayi masa nisa don ya tabbata yanzu tsakanin dukiyarsa da kanon dabo me yiwuwa yafi nisan Mil dari biyar.
Abinda ke dagulawa alhaji balarabe lissafi kuma ke matukar bashi mamaki shine wanene da har zaifi karfin arangama ya kwaci dukiyarsa daga hannunsa?ME YAFI KUDI ? - 13
.
Abinda ke dagulawa alhaji balarabe lissafi shine wanene da har zaifi karfin Arangama ya kwaci dukiyarsa daga hannunsa?
Alhaji balarabe ya tuna da irin taurin kan arangama zafin zuciyarsa dakuma yawan son tashin hankalinsa saigashi cikin yan sa'o'i yarsa ta samo wanda yafi shi.
Alhaji balarabe ya rufe idonsa yana tunanin abinda zaice da arangama idan ya dawo domin ya tabbata arangama zai dawo gareshi tare da labarin abinda ya faru idan ya kuskura yadawo min babu wata kwakkwaran hujja saina sa wanda yafishi ya kashe shi. Yace cikin zuciyarsa.
.
Alokaci guda kuma yafara tunanin idan har arangama yadawo gareshi to shi ya dace yasa ya nemo laila da mataimakan ta domin shi yasan su. Abinda yaka tabbatarwa kansa shine shin zai iya sa arangama ya kashe laila kuwa saboda kudinsa? Yafara wasu wasin da laila da kudin wanne yafi wani? Ya tambayi kansa cikin zuciyarsa.
Daga karshe zuciyarsa tace dashi.
In har laila ta nunawa arangama taurin kai to zai bashi izini kawai ya kasheta ita da mataimakanta. Domin kuwa da yarasa dukiyarsa gara ya rasa laila. Shin to kudi yafi laila ne? Ya tambayi kansa. Ko shakka babu kudi yafi komai harma da laila. In har bance kudi yafi laila ba ai kuwa bazance laila tafi kudi ba.
Tunanin hakan shiyasa shi manta radadin da kirjinsa keyi murmushin yake ya bayyana a lebbansa sannan ya dafe kirjinsa yace
ME YAFI KUDI?.
** ** **
SALMAN ya karkata kan jirgin mai saukar ungulun ya nufi tafkeken dajin nan ihunka banza wanda ke kusa da jos tsakaninsa da jos kilomita chasa'in da uku ne.
Tun sa'adda laila ta sanar dasu dabararta sai shima tasa dabarar ta fado masa nan da nan yakuma dana nasa tarkon na dade ina shuka dusa yace zuciyarsa na dade ina taya masu hannu da shuni cika manya manya aljifansu da naira nida mummunan aiki su kuma da kudin amma ni haryanzu banyi arziki ba. Babu shakka nayi wauta da tun tsawon lokacin da masu hannu da shuni suke daukata hayar ta'addanci wannan dabararsa bata fado min ba.
Salman ya goge gumin dake barkowa daga goshinsa lokacin daya karkata linzamin jirgin ya saita shi abangaren kudu maso yamma duk da yake ya dade rabonsa da tukin jirgi mai saukar ungulu hakan baiyiwa tukin nasa illa ba ahalin yanzu abin yayi matukar burge shi.
Irin yadda yaga yana sarrafa jirgin ya dada burgeshi akaro na biyu. Karfe takwas da rabi na dare agogon dake tsakiyar tarkacen sarrafa jirgin ya nuna. Wata jar na'ura ta haska agaban jirgin salman yayi sauri ya danna wani farin madanni mai shan kwallon kafa jirgin yayi kasa kasa ya kaucewa gajimaren da jirgin ke shirin shiga sannan ya dawo daidai yaci gaba da tafiya a inda yake sannan yayi murmushi hakika haryanzu yana nan bai zube ba rabonsa da tukin jirgin mai saukar ungulu tun sunayiwa Alhaji bade safarar miyagun kwayoyi. Salman ya yakune fuskarsa saboda wautar dayayi abaya lokacin daya tuna da wata rana ana ruwa kamar da bakin kwarya wani mutum ya bugowa alhaji bade waya yace yana son abashi aron daya daga cikin yaransa. A lokacin alhaji bade ya tura salman.
Karfe biyar da rabi na yamma salman ya isa gurin mutumin a legas ne kuma mutumin yace dashi yana son yabi wani dan kasuwa daya fita yanzun nan ya nufi tashar jirgin ruwa dake legas yana son salman ya karbo masa kudin dake tare da mutumin. Salman ya dubeshi sannan har zaiyi magana sai mutumin ya daga masa hannu yace dashi bazaiyi wuyar ganewa ba. Sannan yayi murmushi yace dashi balaraben kasar masar ne yakawo min wasu kaya irin namu na saya na biya shi shine to nake son ka karbo min kudin domin inada bukatarsu.
Salman yace Angama.
Ana cikin ruwan ne yake samun balaraben sanye da rigar ruwa ta leda a bakin tekun. Alokacin ne salman yayita binsa harsaida yaga sun bar idan mutane sannan salman yayi masa barin makauniya ya kwashe kudin yabar balaraben sumamme abakin ruwa.
Abinda ke baiwa salman haushi shine maimakon ya koma yacewa mutumin baiga balaraben ba sai kawai yakaiwa mutumin kudin. Hakika abin yakan baiwa salman haushi aduk lokacin daya tuna da irin wautar dayayi abaya. Adacan dai sun nemarwa masu kudi yanzu kuwa sun gane zasu samarwa kansu kudi ta hannun masu kudin.
Salman ya dubi na'ura mai kwakwalwa dake gaban jirgin sannan yayi nazarin hoton dake dajin da take nuna masa yayi murmushi dajin kore shar acikin farin wata da ya haske wajen. Nan da dan lokaci kankani zai karasa inda yayiwa tsinke mw yiwuwa nan da mintuna biyar. Ya danna mulmulalliyar na'urar nan. Sannan jirgin ya fara yiwowa kasa kasa salman ya taba akwatin kudin daya kwace daga hannun laila sannan yayi murmushi.
Mun daina wahalar banza lokaci yayi daya kamata muma muyi kudi kota halin kaka.
Hasken farin watan ya huda gilashin jirgin ya kuma haskake ko ina acikin jirgin salman ya shafi koren wandonsa sannan ya gyara kwalar farar rigarsa ya sake murmushin dadi daya tuna abinda zaiyi da kudin daya sata sannan yace cikin Nishadi ME YAFI KUDI ? ** ** **
. 
Kararrawar agogon dake jikin bangon dakin ita ta tashi alhaji balarabe daga nannauyen barcin daya tsinci kansa ciki tunda yake bai taba barci mai nauyi da kuma mugayen mafarke mafarke kamar wannan ba.
.
Ya tashi zaune akan gadon sannan ya dafe kansa wanda kamar zai cire saboda ciwo zuciyarsa kamar zata tsaga kirjinsa ta fito don zafi ya tashi tsaye ya nufi katon madubin dake jingine ajikin bangon dakin ya dubi surarsa ajiki.
Abinda yagani yayi matukar girgiza shi yakuma bashi tsoro. Bai yarda surarsa yagani ba sai bayan daya daga hannu sannan yaga abin dake jikin madubin ya daga hannu sa'illin ya yarda shine. Kaico yace cikin zuciyarsa.
Yanzu alhaji balarabe ne ya zama haka biloniya uban miloniya?
Kumatunsa duk sun zube sun zama kamar hujajjiyar tumfafiya idanunsa sun fada ciki kamar idon yartsana alokacin ne kuma mummunan mafarkin da yayi jiya yafado masa.
Acikin mafarkin ne yaganshi wai yana bin laila da gudu abakin wani ruwa ita kuma tana gudu hannunta rike da akwatin kudin da take dauke. Lokacin daya kusan kamata sai wasu samari guda biyu suka fado daga sama suka dauke laila sukayi cikin ruwan da ita. Shikuma yaci gaba da binsu har sai da yajishi tsindum yafada cikin ruwa sannan ne ya hango laila itada samarin nan akan ruwa a tsaye.
Ya gane daya saurayin amatsayin arangama amma dayan baigane shi ba.
Abin kawai da zai iya cewa shine daya saurayin baigane din ba yana sanye da koren wando da farar riga.
Alokacin ne wasu siraran hannaye suka fito daga cikin ruwan suka kama alhaji balarabe yana ihu amma babu wanda yazo cetonsa. Alokacin daya nutse akasan ruwan saiyaga kayan jikinsa sun zama farare tas. Kuma agabansa a tsaye labaran likita ne yana murmushi ahannunsa na hagu yana rike da alhaji abubakar na damar kuma ya mikawa alhaji balarabe. Daga karshe ba tareda son alhaji ba sai yayi wani abu mai karfi ya tura hannunsa cikin hannun labaran likita alhaji abubakar yana murmushi. Alokacin ne to alhaji balarabe ya farka firgigit. A sakamakon kararrawar agogon bangon dakin.
Alhaji balarabe yayi ajiyar zuciya ya sake duban kansa ajikin madubin dakin sannan ya tashi ya nufi bandaki. Bayan ya watsa ruwa saiya fito ya wuce dakinsa kai tsaye. Yana zuwa saiya duba ma'ajiyar kayansa ya zabo jamfa da wando marasa nauyi na danyen boyel bayan yagama shirinsa tsaf sai ya dauki dan makullin motarsa ya nufi cikin babban falon gidan.
Lokacin ne yo yayi turus ya tsaya kamar wanda aka nausa a zaune akan daya daga cikin kujerun alfarmar shakatawar dake dakin idonsa wuri wuri yana sakatar kunnensa da gashin kaza kafarsa ta dama akan ta hagun. Atangama ne.
** ** **

shshshsh


Dakin yayi shiru na dan lokaci sannan muryar alhaji balarabe ta ratsa shirun da cewa daga ina kake?
Daga inda ka aikeni. Arangama yabashi amsa kai tsaye.
Da wacce kazo? Alhaji balarabe yasake tambaya.
Da abinda baka taba tunanin zaifaru ba.
Arangama ya sake bashi amsa kai tsaye akaro na biyu.
Haushi ya kama alhaji balarabe lokaci daya lura da irin amsar rainin da arangama ke bashi. Ni kake fadawa magana haka kai tsaye arangama? Alhaji balarabe yace dashi cikin fushi.
Sannan ua daga dan yatsansa na hadu ya nuna goshin arangama yace in kana tsammanin dukiyata dakayi sakaci ta bata tasha ruwa to kana bukatar a saka ka a turu.
Arangama ya dubi alhaji balarabe cikin mamaki domin bai zaci alhaji balarabe zai fada masa irin wannan maganar ba.
Kuma abinda yafi bashi mamaki shine yadda akayi alhaji balarabe yasan dukiyarsa ta bata. Ya dubi alhaji balarabe cikin mamaki sannan yace yaya akayi kasani?
Alhaji balarabe yayi murmushin yake sannan yace a fusace kaidai kaji kunya wallahi ashe duk yadda na dauke ka baka kai nan ba.
Yanzu awai wai duk ikirarin nan naka da taurin kanka dakuma dabaci irin naka ace wai Laila ce ta samo mai tausasa kanka. Sakaran banza mai kurin wofi.
Alhaji balarabe yayi shiru yamada numfashinsa sannan yaci gaba da cewa Arangama banga amfanin zamanka agurin nan ba in kana son mu daidai dakai to ka tashi tsam daga nan ka shiga duniya ko zaka samo min labarin inda laila take. Idan ka samota to zaka nuna min kai namiji ne amma ni yanzu dan daudu na dauke ka. Kuma kada kayi tsammanin zaka sake samun kwabo awajena bani bakai daga yau har sai randa ka dawo min da dukiyata. Kada kuma ka saurarawa kowa.
Alhaji balarabe yayi shiru idanunsa akan fuskar arangama baya ko kiftawa. Arangama ne yafara kawar da fuskarsa
kada ka saurarawa kowa koda kuwa Laila ce. In kuma zata kawo matsala...... Ka kasheta domin dukiya tafi min fiye da yar banza kamar ta. Ka tabbata ka fice daga gidan nan kafin nadawo.
Alhaji balarabe yaci gaba da cewa nakuma baka sati guda ko kazo min da labarin kokuma ka gwammace ba'a haife ka ba ka sanni ka kuma san halina da kuma karfina agarin nan karfin nairata ya isa yasa yan sanda su saye min kai har abada sanin kanka ne badon ana tsorona ba da yanzu an cafke ka. Shin ko ka manta mutumin nan daka banke da mota lauyoyina suka ceto ka da kyar?
Da yanzu bakai. Tafi ka fice sakaran banzaME YAFI KUDI ? - 14
.
Tashi ka fice sakaran banza!
Kafin arangama ya motsa tuni alhaji balarabe ya fice daga dakin yana kada dan makullin banbalastar sa hularsa dinkin damanga agaban goshinsa karin hular shi ya mai da ita kamar mangalar jaki,
.
BABI NA TARA 9
Ku shigo mana ku zauna
muryar alhaji sama'ila ce ta katse shirun dake dakin laila ta nufi kujerar dake bangaren yamma na dakin ta zauna shikuma bazuka ya nufi inda mansur ke zaune ya zauna gamida ajiyar zuciya bayan duk sun zauna sai alhaji sama'ila ya dubi laila yace da ita Laila meke faruwa ne? Na fahimci akwai wasu abubuwan mamaki dake kulle acikin akwatin karfe wanda kuma nake tsammanin dan makullin budeta tana wajenki.
Yayi shiru na dan lokaci yana kada yan makullan motar dake hannunsa. Muna son musan abinda ke cikin akwatin mamakin da dan makullanta ke hannunki.
Laila ta sunkuyar da kanta kasa hawaye na sartatowa kan kumatunta sannan ta dago kai ta dube su tace
labarin nada tsayi. Babu mamaki kuma in na fada muku ma bazaku yarda ba amma tunda baba ya bukaci hakan to zan sanar daku koda kuwa bazaku yarda ba.
.
Sannan ne tafara basu labarin tun daga inda mahaifinta ya buga mata waya har zuwa inda akayi taggum kashe mahaifin mansur da kuma niyyar data kudura na yanzu. Lokacin data kawo karshe duk dakin kuka ke don tausayi. Alhaji sama'ila ne da bazuka basuyi kuka ba mansur na kukan takaicin tuggun da aka hadawa mahaifinsa sukuma su abida da hajiya goggo na kukan tausayin mansur dakuma Laila.
Alhaji sama'ila yayi shiru zuciyarsa cike da tunanin abinda yakamata yayi na farko dai yanzu ya tabbata laila bata san kudi ta sayar masa ba a maimakon taba shikuma yana tsoron alhaji balarabe ada kadan kadan to amma irin jin gaskiyar al'amarin alhaji abubakar sai abin ya tsorata shi domin yasan idan ya kuskura alhaji balarabe yasan shine ya sai kayan daga hannun laila to sunansa matacce ita kanta laila na cikin hadari domin a irin yadda yake jin rashin imanin alhaji balarabe yana iya kashe koda uwarsa ne akan Kudi.
Al'amura suka taru suka cushewa alhaji sama'ila na farko dai yasan laila mafaka take nema agidansu itada mataimakinta bazuka. Na biyu kuma shine dolene ya tsuke bakinsa akan maganar kwalayen tbar nan dake cike da tsagwaron kudi bazai fadawa laila ba har sai ya yanke cikakkiyar shawara da farko dai yayi niyyar ya mika komai ahannun yan sanda to amma sai yayi tunanin kwana kwanar kasar nan in ya sake ya tura kudin hannun yan sanda to suda kudin har abada yasan dai daman kudin nan tabbas fasakwaurinsu akayi domin yasha jin labarin irin haka idan ya mika maganar ga yansada to alhaji balarabe tasa ta kare domin shekaru kusan goma sha tara da suka wuce hukumomin jihar nan suka baza ragarsu ko Allah zaisa yayi wani motsin ba daidai ba ya fada amma har yau sun kasa cimma nasara.
Alhaji balarabe uasan yadda yake aikata ta'addacinsa don haka idan hukuma ta sami wannan damar to alhaji balarabe yagama. Saidai shi alhaji sama'ila ba damuwa da halin da alhaji balarabe zai shiga yayi ba. Shi laila yake tausayi musamman ma dayayi la'akari da cewa bata dogara da komai ba sai Allah. Alhaji balarabe da kuma dukiyarsa don haka idan ya mika dukiyar ga yansa to kamar ya mika dukiyar laila ne domin ita kadaice. Mai gadon dukiyar.
Alhaji sama'ila ya dubi laila da mansur yace kiyi hakuri wannan abun Allah ne ya aiko don haka babu yadda aka iya. Ku dauki wannan abu amatsayin jarraba. Sannan ya karkato hankalinsa zuwa fuskar laila yace da ita hakika laila kin yi kuskure ko kuma in kinyi yarinta saboda tsammanin da kikayi na zaki iya tankwara mahaifinki ya daina abinda yake. Kinsan fa ko naman mutum yakeci danye in kika kuskura kika saba masa sai ubangiji yabi masa hakki amatsayinsa na mahaifinki. Hakika kinyi kuskure domin salwantar da dukiyarsa kike shirin yi bashi zaisa ya shiryu izuwa hanya tagari ba. Allah ne mai shiryawa laila ba mutum ba.
Don haka tsakaninki dashi sai addu'a duk dayake kuwa an riga an makara ta riga ta afku babu wanda ya isa ya maida hannun agogo baya. Domin Allah ne yasan irin bacin ran da mahaifinki ke ciki. Sannan yayi shiru na dan lokaci.
Ina son ku bani lokaci na danyi tunani daga yanzu zuwa safe in yaso gobe sai mu kara tattaunawa muga yadda zamu bullowa matsalar. Ya juya ya dubi mansur yace dashi kai saiku kwana tareda bazuka ke kuma abida ki kwana tareda laila sannan ya mike tsaye yace dasu gashi har anyi sallar magariba isha ma ta wuce bamuyi ko daya ba ku tashikuje kuyi sallah yace dasu.
.
Suka mike gaba dayansu harda hajiya goggo sannan ne alhaji sama'ila ya juya yace da mansur ku tafi babban daki ku kwana domin ina tsammanin yayi muku kadan. Nan da nan mansur yagane abinda alhaji sama'ila ke nufi baya son su laila da bazuka su gane ga kwalayen tabar da suka fashe ne amaimakon taba kuma suke tsammani amma dalar amurka.
Abinda duk basu sani ba shi adaidai lokacin da suke shirin yin ramakon sallar magariba da isha Shi kuma salman nacan tsakiyar dajin ihunka banza yana kokarin sauka da jirgin mai saukar ungulu dayayiwa Laila fashi.** ** **
. 
Bayan yayi kamar mintuna hudu yana tafiya ahankali a saman tafkeken dajin wanda yake cike da manyan bishiyoyi gamida mugayen namun daji masu cin mutane danye ba gashi. Sai yafara hango kyallin saman kwanon dan karamin farin dakin dake tsakiyar dajin ishashshen hasken farin wata ya wadati ko ina. Salman yayi murmushi lokacin daya hango dakin haryanzu dai yana nan kamar yadda yake babu wani sauyi inka dauke yan kananan ciyayi da suka tsutsturo ajikin bangon dakin babu wani kwakkwaran sauyi. Sannan ne salman yafara tunanin lokutan da suka shude ada can wani zamani. Dakin shine ya zama kamar tasha ko kuma wajen cin zango na kwararrun yan fasakwaurin miyagun kwayoyi dakuma duk wani abu dake yiwa dokar kasa karan tsaye acikinsu harda fasakwaurin taba sigari dakuma jabun dalar amurka wannan itace matattarar duk wani cikakken dan fasakwaurin alhaji bade. Wanda shine uban gidan salman awancan zamani. Anan ne kuma suka sauke kayan da suka yiyo fassakwaurinsu daga kasashen ketare shikuma alhaji bade saiya tura kanan motoci su dauki duk abinda aka sauke yashiga dashi cikin garin. Inda za'a batar dashi ta hanyar bada cin hanci ga wasu gurbatattun mahaukatan na kasa.
Ba karamar dabara salman yayi ba da ya taho gurin domin salman yana da labarin tuni an daina amfani da gurin tun shekaru biyu da suka wuce. Wato alokacin shekarunsa uku kenan da yin murabus. Daina amfani kuma da akayi da wajen ya samo asali ne da bacewar rana inda hukuma ta cafke alhaji bade aka kumayi masa daurin rai da rai agidan maza.
Salman yayi kasa kasa da jirgin tuni kasan jirgin yafara sharar ganyayyakin bishiyar dake wajen. Bayan yan dakika jirgin ya sauka adab da ginin dakin Jif!
.
Yan mituna kadan da saukar sa sai salman ya rungumo akwatin kudin ya nufi dakin bayan yayi yar kokawa da dan makullin dakin na dan lokaci sai yayi nasarar budewa gamida ajiyar zuciya sannan ya dallara hasken cocila cikin tangamemen dakin wanda bazaka yi tsammanin zaikai girman haka ba daga waje. Har yanzu yana nan kamar yadda yake gidajen kwana uku ne adakin haryanzu ba'a dauke su ba bakuma ranar dauke su domin ko yan sanda basusan da maboyar ba.
Saman ya jefa jakar kan gado kura ta tashi bai damu da kurar ba sai kawai yabi jakar kan gadon ya kwanta akansa yayi matashin kai da akwatin kudin zuciyarsa cike da tunanin abinda zaiyi da kudin. Da kuma inda zai nufa bayan kwana uku. Iya kwanakin daya yanke shawara kenan zaiyi azuciyarsa. Salman ya sake mimmikewa zuciyarsa a bushe baya ko tunanin wani naman daji yashigo saboda tabbacin bindigar dake kugunsa yasan kuma babu wanda yasan da maboyar.
.
Tabbas yayi kuskure domin kuwa abinda bai sani ba shine bayan yayi murabus daga fasakwaurin an sami magajinsa agurin. Wanda kuwa alhaji bade ya dauka amadadin salman alokacin shine BAZUKA.
Don haka ne babu wanda yasan wani tsakaninsuda salman. Sai gashi yanzu kaddara ya hada su koda ace babu wanda yasan da maboyar to Bazuka ya sani. Salman bai san da hakan ba.
** ** **
Laila tayi firgigit ta tashine zaune akan gadon gabanta na fdaduwa domin azatonta gari ya waye. Amma sabanin hakan saitaji garin shiru. Abida na daya gadon a kwance sanye da doguwar shima mai shara shara ta dubi abida saitaji tausayinta yakamata hakika ta dade tana begen mansur tun daga ranar datayi ido hudu dashi. To amma kaddara fa?
Tayi shiru tana tunanin irin katangar karfen da kaddara ta gindaya tsakaninda da mansur ta sake duban abida da kyau ko shakka babu abida ma kyakkyawa ce kuma abin bakin ciki shine duk da yake laila tasan ta dan dara abida d kyan kira to abida kuma tafita kusa da mansur.
Domin kullum suna tare dole ne kuma tayi nasarar janyo hankalinsa gareta kuma ko banza dai ita abida batada wani tabon da zaisa mansur yaki ta. To amma ita fa?
Laila ta juya maganar cikin zuciyarta mahaifinta ne yayi sanadiyyar hallaka mahaifinsa hawaye suka kwaranyo zuwa kumatunta alokaci guda kuma ta janyo jakarta gefe guda ta budeta sannan ta dauko biro da takarda ta zauna cikin sauri ta rubutawa mansur wasika sannan ta sauya kayan dake jikinta. Ta zuge jakar cikin sanda ta rataya jakar abayanta wasika data rubuta a rike a hannun ta ta bude kofar dakin ahankali sannan ta juyo ta dubi abida ganin karshe sannan ta juya ta fice daga dakin zuwa falon shakatawar dake tsakiyar gidan.
Ta wuce kai tsaye zuwa dakin su bazuka tun kafin ta karasa kofar dakin ta bude bazuka na tsaye abakin kofar jakar ledarsa rataye abayansa. Ayadda taga yanayin fuskarsa tana tsammanin ko runtsawa baiyi ba. Yayi mata alama da hannu yana nufin ta shirya? Ta gyada kai. Kafin bazuka ya rufe kofar dakin sai laila ta jefa wasikar data rubutawa mansur tsakar dakin sannan bazuka ya karasa rufe kofar ahankali kamar mai rufawa a bayan kwai.
Karfe hudu saura minti goma sha shida laila suka kama hanyarsu ta zuwa kauyen da bazuka ya shawarce su dasu biya acan...ME YAFI KUDI ? - 15
.
Laila suka kama hanyar su ta zuwa kauyen da bazuka ya shawarcesu dasu buya acan laila ta tsere daga gidan alhaji sama'ila ne badon komai ba sai don tunanin alkawarin da bazuka yayi mata na cewa zai dawo mata da dukiyar mahaifinta.
Rashin sani datasan abin dake gidan alhaji sama'ila da bata batawa kanta lokaci ba wajen nemo dan kalilan din kudin da zasu iya jefata ga halaka.
.
Bazuka ya sosa farankau farankau din kunnuwansa masu kama da alamar tambaya (?) sannan ya karawa motar wuta.
Ina tsammanin nasan inda salman ya nufa yace da laila. Adaidai lokacin ne wani dan sanda yafara daga musu hannu amma bazuka baiko dube shi ba balle ya tsaya.
** ** **
Ya nuf kofar a fusace yana kukkumbura kamar wani biddidigi yasan dole ne arangama yayi abinda ya umarce shi dashi. Saboda ya same shi a inda yake so arangama bashida zabi dole ne yayi abinda nasa shi alhaji balarabe yace cikin zuciyarsa.
Ya bude kofar motar ahankali sannan yayi kikam kamar wanda aka soka da kibiya ya kasa karasa bude motar shikuma bai maida ita ya rufe ba. A zaune akujerar banbalastar mutum ne kansa akwance agaban kirjinsa sanye da bakaken kaya alhaji balarabe ya bude baki zai bugawa mutumin tsawa saiyaga ya sulale yafado waje kafarsa aciki knsa awaje. Alhaji balarabe yayi tsalle gefe guda cikin kaduwa sannan yaji wani dan motsi abayansa.
ARANGAMA ne.
Haryanzu kana kan bakanka nasa yan sanda su saye ni? Arangama yace dashi yana murmushi.
.
BABI NA GOMA 10
Abida tayi mika sannan ta mutsutstsuke idanunta ta duba bataga laila ba saitayi tsammanin ko bandaki ta shiga. Amma ga mamakinta saitaga jakar laila bata gurin data ajiye ta ajiya da daddare. Nan da nan abida ta diro daga kan gadon ta nufi dakin hajiya kanta ko dankwali babu. Ta kwankwasa kofar hajiya ta fito tana jan tasbaha ta lillebe jikinta fa farin gyale irin na larabawa. Kallo daya tayiwa fuskar abida ta tabbatarwa kanta wani mummunan abun yafaru.
Lafiya? Hajiya goggo ta tambaya.
Laila tace ban.... Banganta ba. Abida tace cikin In-Ina
kamar yaya baki ganta ba? Ba daki daya kuka kwanta ba? Hajiya ta tambaya mw yiwuwa ko bandaki tashiga
aina duba jakarta ba ban......
Motsin mansur dake bayansu shiya katse maganar abida.
Me yafaru mansur? Goggo ta tambaya akaro na biyu
ina Laila?
Muma ita muke nema. Hajiya goggo tace dashi.
Mansur ya sunkuyar da kansa kasa sannan ya dago yace da wanda sukazo tare ma jiya baya nan na farka banganshi ba kuma na duba bandaki babu kowa babu alamarsa. Jakar kayansa ma bata nan. Sannan ya danyi shiru na dan lokaci.
Ina tsammanin sun gudu yace a sanyaye.
Mintuna biyar da faruwar hakan saiga alhaji sama'ila ya hada taron gaggawa a babban dakin shakatawar gidan.
Menene dalilin gudun? Yace ahankali kamar wanda ke tambayar kansa.
Hajiya goggo ta dube shi tace muma abinda muka gasa ganewa kenan ko kuwa tsoron kada mahaifinta yayi zaton tana nan ne shiyasa ta gudu.
Eh to alhaji sama'ila yace. Saidai kuma idan mukayi amfani da abinda lila ta bamu labari banajin mahaifinta zaiyi tsammanin tana nan domin shi a zaton shi tabar garin.
Sunyi kimanin sa'o'i biyu suna cece kuce da baiyi musu amfani ba saboda sun kasa yanke cikakkiyar shawarar abindaya kamaa suyi. Daga karshe sai alhaji sama'ila yasa yaransa suka sauyawa kwalayen kudin nan matsugunni. Awani asirtaccen dakin karkashin kasa dake gidan aka saka su.
Bayan an gama taron sai mansur ya nufi dakinsa da nufin ya danyi tunani akan abubuwan dake faruwa. Lokacin daya shiga dakin ne to yake ganin farar takarda a yashe a tsakar dakin cikin rawar jiki ya dauki takardar da hannu mai kyan sannan ya warware ta. Tun kafin ya warware wasikar jikinsa yabashi cewa shi aka rubutawa. Sannan ne to yafara karanta wasikar wacce aka rubuta cikin siraran rubutu kyawawa. Tun kafin yafara karantawa yagane rubutun mace ne.
.
Dga Laila Mai Bege:
Zuwa ga Wanda take bege.
Wayyo allah rayuwa inama ace akullum na tare dakai mansur to da duk bakin cikin dake tattare da zuciyata ma'abociyar kaunar ta yaye.
Ka sani ya masoyina na rubuto ma wannan takarda ne cikin bakin cikin rayuwa dakuma takaicin rabuwa dakai akan dole badon naso ba masoyina.
Me yiwuwa ranka yabaci zuciyar ta sosu donjin cewa nace masoyina ka gafarce ni idan nayi ba daidai ba. Mansur nasan yanzun ka gama tsanata tsana mai tsanani musamman ma idan akayi la'akari da irin bakin cikin da mahaifina ya jefa ka shine yayi sanadiyar rasuwar naka mahaifin don haka nasan yanzu banida wata kima a idon ka koda daidai da kwayar zarra. Nasan bazaka taba amincewa dani ba mansur domin aduk lokacin daka ganni nasan zaka ga kamar mahaifina ka gani wanda yayi sanadiyar rasuwar mahaifanka gaba daya.
Inama hannun agogo zai koma baya mansur to dana shayar dakai madarar kauna tsantsan irin wacce baka taba sha ba. To amma ina.. Bakin alkalami ya bushe koda ace yanzu nabaka madarar kaunar bakikkirin zaka ganta bazakaga farinta ba koda kuwa ace tafi takarda fari ne.
Nidai laila na godewa Allah daya cika min burina na ambata abinda ke zuciyata
Mansur zuciyata ta dade tana dafewa kan dokin begenka kamar yadda kayar karangiya ke dake tsumma. Hakika mansur naso ka so matuka wanda banajin akwai abinda zai iya kankare shi me yiwa ka tambayi kanka inda nake ahalin yanzu in har kana son sanin hakan yanzun ina cikin tsakiyar kungurmin daji ne inda nake fatan dama wani naman daji ya hallaka ni na huta da zabar rayuwa.
Dakuma radadin begen ka marar amfani.
Nasan abida ta zarce ni azuciyarka nesa ba kusa ba saidai kuma inason ka sani cewa kai kanka masoyina ka zarce kowa azuciyata banajin kuma son da abida keyi ma yayi koda kashi biyu cikin darin nawa idan bata same ka ba mansur. To saidai na kasance bani ba aure abadan abadina.
Ina tausayin kainsa baosa yin abinda bashida amfani nasan shirme ne ma yanzu na sanar dakai amatsayin ka azuciyata. Mahaifina ya rura komai dakomai kamar yadda ruwa ke rusa tubalin yashi. Ina rokon alfarma daya mansur abin begena ko bayan ka auri abida kada ka manta da cewa akwai wata wai ita laila mai kaunar ka a kullum wacce ta kasance ma'abociyiyar rashin sa'a sakamakon........ Nasan na makara. Na makara.!! Alkalami ya bushe. Mansur abin begena sai watarana.
Nice laila mai begen ka.
Ka gafarce ni in fadin hakan laifin ne.
Laifin wani ai baya shafar wani laila. Mansur yace cikin zuciyara.
Dandanon gishirin dayaji abakinsa shiya tabbatar masa da kuka yake. Tausayin laila ya kama shi domin yasan allah ne mai kaddara abinda yaso daman Allah ya rubuta hakan zata faru. Kuma ai laila ma ba abar ki bace saboda tayi iya kokarinta wajen ganin tuggun da aka shirya bai cimma nasara ba. Amma babu yadda aka iya da ikon Allah.
Abu daya mansur ya barwa zuciyarsa ita kadai shne bazai bar kowa agidan yaga wasikar ba. Sannan ne kuma yaji hankalinsa yatashi daya tuna abinda laila tace. Wane daji ne take magana akai? Ya tambayi kansa. Cikin dan kankanin lokaci saiyaji ya matsu ya sake ganin laila badon karayar dake hannunsa ba to dayabi sahun laila. Haka ya kwanta akan gadon daya saba kwanciya dare da rana yana jinyar karyayyen hannunsa.
Ya lumshe idonsa ga mamakinsa sai yaga surar laila lokacin data tsaya akansa farkon haduwarsu da ita inda take cewa (Mansur Allah Ya Sauwake.)
Amin. Yace ahankali
daya tuna abinda tace dashi kamar alokacin tayi masa sannun shin shin wannan na nufin shima yafara kamuwa da sonta ne daga kawai wasika?
** ** **
Arangama ya matso jikin motar sannan ya ciccibi gawar mutumin ya maida ita ciki.
Kada ka mai da min shi ciki mahaukaci. Alhaji balarabe ya buga masa tsawa cikin karaji.
In kana ganin ya dameka to ka fitar dashi da kanka. Arangama yace dashi yana murmushi lokaci guda kuma ya rufe kofar motar. Yasan alhaji bazai iya koda kusantar motar ba ballantana har ya taba gawar.
Arangama yayi murmushi sannan yace haryanzu kana kan bakan naka alhaji? Zo mu koma cikin falon. Kafin alhaji balarabe yace wani abu tuni arangama yakai falon. Ya zabi kujera daya ya nutse sannan ya juyo ya dubi alhaji balarabe wanda ke tsaye ajikin na'urar sanyaya ruwa yana makyarkyata kamar wanda akeyi masa kidan gangi.
Me kake nufi da kawo min gawa har cikin gidana?
Kana nufin nima dan iskane kamar ka? To wallahi......
Arangama ya katse shi ta hanyar daga hannunsa.
Alhaji me yakawo kuma maganar iskanci aciki? Wannan harka ta yanzu ai babu zancen wani iskanci harkar kawai itace a samu kudi kota wace hanya ko?
Ya dubi alhaji ya kyalkyale da dariyaya buga kafa sannan ya juyo yace dashi.
Dazu ka bani mamaki alhaji wallahi bantaba zato zakaci amanata ba da Allah yasa ka tausaya min lokacin dana dawo maka da abinda yafaru to da nima na tausaya ma. To amma sabanin hakan sai naga ko ajikin ka ka manta rayuwata nake sayarwa wajen ganin na biya bukatar ka. Ba sau daya ba ba sau biyu ba nasha jefa kaina cikin laifin kisan kai kuma duk aikin ka ne ba wani ba. In banda kanada lalatattun lauyoyi kamar ka da yanzu ni tawa ta kare to naji ka ceci rayuwata saidai kuma alhaji anyi rashin sa'a ko kusa ban taba godema ba baka kuma birgeni ba. Saboda nasan ka ceci rayuwar tawa ne don biyan bukatarka. Kasan babu wanda zaiyi irin wadannan muggan ayyuka idan bani ba.
Arangama yayi shiru na dan lokaci sannan yaci gaba da cewa Lokaci yayi nima da zanyi nawa arzikin na daina farautar banza. Amma kamar yadda ka bukata zan nemo ma inda dukiyar ka take zan kuma dawo da ita. Saidai wannan karon akwai sauyi acikin lamarin.
Ya dubi alhaji balarabe kallon raini sannan yace idan na dawo da kudin zan dauki kashi hamsin ka dauki hamsin........
.
Na Ubanka ne kudin? Alhaji balarabe ya fada cikin karaji. Arangama ya daga masa hannunsa sama a fuskar alhaji balarabe kamar yadda malami ke yiwa dalibai idan yana son suyi shiru su saurare shi. Me yayi zafi haka hardasu zagi? Naji bana ubana bane kaima kuma bana uban ka bane na talakawa ne da kuma sauran masu hannu da shunin da kake zalunta.
Kaga kenan babu mai shi acikinmu...ME YAFI KUDI ? -16
.
Naji bana ubana bane kaima kuma bana ubanka bane na talakawa ne da kuma sauran masu hannu da shunin da kake zalunta.
Kaga kenan babu mai shi acikinmu.
Kagodewa Allah ma Alhaji kasan yanzu inada ikon da zan iya yin gaba da kudin idan na samo shi babu yadda zakayi ko kana da ja alhaji ? Yace yana murmushi.
Daidai nake da in bugawa yan sanda waya yanzu me kake tsammanin idan suka sami gawa a motarka? Kanajin zasuyi bakin ciki da hakan ? Nasan yan sandan garin nan zasuyi farin ciki su kama ka da gawa sanin kanka ne an dade ana zargin ka amma an rasa hanyar da za'abi don gurfananr dakai agaban kotu.
Arangama ya tsaya yayi yar atishawa gamida murmushin jin dadin lakcar da yake yiwa alhaji balarabe yasan yasame shi a inda yake. Babu kuma yadda zaiyi dashi. Abu daya arangama zaiyi caca akai shine barin gawar mutumin da ya kashe cikin motar. Cacar da zaiyi itace. Shin alhaji balarabe zai iya taba gawar ko kuwa bazai iya ba?
Yakamata ka samu motar da zakafita yanzu tunda Allah ya hore ma yawan motoci. Arangama yace dashi lokaci guda kuma ya mike tsaye.
A'a fita da ita! Alhaji yace cikin karaji. Haba alhaji ace babban mutum kamar ka yana yiwa yaronsa ihu a kunne kayi ahankali karka kashe min dodon kunne.
Sannan yaci gaba da cewa anan zan bar motar da gawar zan maida motar cikin gareji ka dauki wata motar. Amma kada ka damu nan da kwana biyu zanzo ma da kudin ka idan nadawo kayi yadda nake so ma'ana kabani kashi hamsin dina to babu sauran damuwa agareka. Zan dauki motar da gawar alhakina ne na batar da gawar koma a inane. Kada kuma kayi kuskuren fitar da gawar daga gidan nan ka sanni da yan yarana akwai kuma daya akusa da gidan nan nace dashi dayaga ka hau motar ya sanar da yansanda cewa da gawa acikinta sannan kuma sauran kaidasu kayi bayanin abinda ya hadaka da gawa.
.
Duniya ta taru ta rincabewa alhaji balarabe fuskarsa ta tattauye kamanninsa suka canza tsufansa aduniya yafito fili ya zaro kyalle daga aljihunsa ya goge gumin dake zuba kamar ruwa daga fuskarsa. Alokacin ne arangama ya kunna zungureriyar karan tabarsa ya busa hayaki sama sannan ya dubi alhaji ta cikin hayakin tabar.
Kada ka damu kanka da leken taga ba zakaga yaron ba. Sai bayan kwana biyun idan mun hadu.
Acan wani bangare na makwabta agogonsu yabada wani irin sauti karfe goma na safe kenan. Yanzu ne ma ranar ta fara.
.
.
BABI NA GOMA SHA DAYA 11
Gadon yayi kara kukuu! Lokacin da salman yayi mika hasken ranar dake ratsowa ta cikin tagar dakin ya dallare masa ido salman ya shafa akwatin kudin dake daf da kansa sanan yayi kokarin tashi zaune saiyaji kansa ya sara ciwo ga mamakinsa kuma saiyaji yawun bakinsa yayi kauri alamu ne dake nuni da cewa bashida cikakkiyar lafiya.
Cikin faduwar gaba sai salman ya rungume kwatin kudin ya yiwo waje da ita yaji hajijiya na daukarsa sannan jikin ya dauki zafi kau da farko ya dauka zafin yanayin gurin ne amma daga baya sai ya gane cewa zazzabi ne yake neman rufe shi.
Wani mummunan tunani ya darsu azuciyarsa yanzu idan rashin lafiya ta rufeshi anan me zai faru dashi kenan? Babu mamakin ma wani naman daji ya cinye shi. Tunanin hakan shiya kara tsorata shi nan da nan salman ya yanke shawarar yatafi cikin jirgin ya kwanta yasan indai yana cikin jirgin ne da wahala wani naman daji ya rabe shi domin jirgin na iya tsorata shi.
Salman ya nufi jirgin rungume da akwatin kudin kafarsa ta dabaibate kamar wanda aka daurawa takunkumi yayi gaba kadan saiyaji cikinsa ya murda ba'a dade ba sai amai ya barko masa yayita sheka amai daga tsaye. Bayan dan lokaci sai juwa ta dauke shi yafadi da fuska akan koren ciyayin da suke gurin adaidai lokacin ne wasu bareyi suka wice ta jejin da gudu dajin yayi shiru bakajin motsin komai sai kukan namun daji da kuma wakokin tsuntsaye.
Koda yake ta dade tana yawon neman abinda zataci itada ya'yanta amma hakan baisa ta fidda rai ba. Rabon ta da cin naman mutum har ta manta tun jiya da yamma take yawo har tagaji ita da 'yan kanan 'ya'yanta kyawawa saigashi yau kwatsam ta hango abin da ta dade bataji ko labarin wanda ya ganshi ba MUTUM.
Rabo na Minallahi. Tsuntsu daga sama gasashshe. Zakanyar ta lababo daga cikin duhuwar dajin ya'yanta uku daya mace biyu maza suna biye da ita kowannensu na tafiyar takama irinta manyan dawa masu fada aji yauga wata sabuwar halitta a lardinsu.
Salman yayi kokarin tashi koda zaune ne amma abin yaci tura ga kuma akwatin kudin kankame da kirjinsa adaidai lokacin e to yaji zafin zazzabin ya buge shi bugu mai tsanani. Ashe dai LAFIYA TAFI KUDI? Salman yace cikin zuciyarsa ko da yake wahalace tasa shi fadin hakan domin haryanzu akwatin na kankame da kirjinsa.
Dan motsin ganyen dayaji abayansa shiyasa tsigar jikinsa tashi yayi mamakin jin irin yadda tsigar jikinsa ta tashi da farko ya dauka zazzabin dake damunsa ne yakawo hakan amma daga baya sai jikinsa yabace cewa wani Mummunan abu na shirin faruwa ya juya ahankali yayi rigingine akwatin kudin akan kirjinsa a makale kamar ganga sannan ne to sukayi ido hudu da zakanyar wacce ta fito da harshenta sannan ta mayar dashi jajayen idanunta akan gangar jikin salman. Sukayi ido hudu da jan ido ya kalli jan ido. Yawun bakin salman ya kafe yau na gamu da gamona. Yace cikin zuciyarsa tuni har ya fara tsammanin kansa cikin makara anye wajen makabarta dashi.
*** *** ***
Tambayi abinda kike so mana. Bazuka yace da ita lokacin da ya dauke kan motar don kaucewa wani garken kuraye wadanda suka watsi cikin daji da gudu
shin zan iya sanin inda muka nufa?
Kwarai kuwa.. Bazuka yace da laila inda nake tsammanin salman na nan zamu.
Suna tafiya ne acikin wata yar karamar kota (Landrover) irin wacce yashi baya damunta ko kuma yi mata takunkumi gilashinta kuma masu kwari ne. Lokacin da suka iso jos ne yake ajjeta awani dan karamin hotel dake gefen hanya laila ba ta sake ganinsa ba sai bayan hudu na yamma anan ne to ya shaida mata labarin dan dakin nan da yan fasakwauri ke ajje kayansu. Sannan yabata labarin yadda akayi yayi yasan da zaman dakin daga karshe ya baiwa laila minti biyar kawai su gama shirinsu domin yace wai shigar dare yake son suyi. Biyar da minti ashirin suka bar jos.
Mintinan su talatin kenan yanzu da barin jos. Zaki ita tafiyar kasa? Bazuka ya tambayi laila.
Me yakawo tafiyar kasa kuma mu da muke cikin mota? Laila tace dashi tana dan murmushi.
Kina tsammanin salman zai shamatu ne kai tsaye. Ai dole ne mu ajje motar idan ya rage kilomita biyar saimu karasa a kafa kinga ta haka da wuya yaji motsin mu saboda zaiyi zaton ko naman daji ne ya danyi shiru yana tuki da hannu daya. Dayan kuma yana sosa farankau-farankau din kunnuwansa dashi.
Ina tsammanin an da sa'o'i biyu zamu sa don ma hanyar kasace amma da hanyar kwalta ce da baifi tafiyar rabin awa ba.
Duhu yafarayi don haka sai Bazuka ya kunna fitila hasken fitilar ya hasko wasu zakuna guda biyi agefen hanyar laila ma ta gansu ta rike hannun abba bazuka cikin tsoro bazuka ya kyalkyale da dariya saboda ganin laila taji tsoro.
Kada wannan su dame ki ai sun saba ganin motocin mu bari ki gani da mun kusa gurin zakiga sun gudu suna karasawa kuwa sai zakunan suka watse bazuka ya dan rage gudu don bin hanyar ahankali dakyar yake gane hanyar saboda dadewan da akayi ba'a binta tun bayan rushewar gwamnatin Alhaji bade.
Sai duk dogayen ciyaye suka tsiro akan hanyar inda ada sawun tayar motocin yan fasakwaurin ne.
Kamar salman shima bazuka na tafiya yana kwatanta gurin da yadda yasanshi ada. Babu wani cikakken sauyi bazuka ya gare gudu lokacin da wasu garken kerkeci sukayi sama laila ta rufe idonta da tafin hannunta. Ko yanzu na sami abinda zan bai jikokina labari. Tace da bazuka suka tuntsure da dariya.
*** *** ***
FITO. Ya nufi kofar dakin ya budeta arangama na tsaye akofar dakin sanye da bakin wando na farat shat kafarsa cikin bakin takalmi sau ciki. Abokan biyu suka dubi juna sannan suka tafa. FITO da arangama abokan juna ne tun suna yara Yanayin sana'a ne ya rabasu. Shi fito hakal dinsa yake nema aikinsa shine dakon kwalayen taba anan cikinkasuwa. Duk da yake fito yana da masaniyar irin ta'addancin da arangama ke tafkawa hakan bai shafi abotarsu ba. Shi aganinsa duk ba komai bane kowa tasa ta fishshe shi.
Shegen sama! Kura taga biri Fito yace da arangama suka sake tafawa daman ana ganinka arangama?
Gashi kuwa ka ganni fito ya turawa arangama kujera daya tak din dake dakin sannan shi ya zauna bakin gadi
Fito. Arangama ya kira sunansa neman wani taimako nazo ko kuma ince tambaya.
Kamar yaya fa ? Fito ya tambya.
Shine nazo na tambaye ka don Allah daga shekaranjiya zuwa yau ko wata taba katan ashirin da biyar tazo hannun ubangidanku? Fito yayi shiru yana tunani sannan yace kwalayen suna alamar jan fenti ajiki?
Kwarai kuwa arangama yace.
Sannan fito ya dubi arangama yace Alhaji sama'ila ne ya saya. Makwabcin uban gidanmu mu ya aika muka kai masa ita gida jiya da rana.
Kaga wadansuka suka tabar?
Arangama ya tambaya. Fito ya kame ido sannan yace to nidai bana na gani ba amma naga wani suna magana da alhaji sama'ila din kunnensa fala falla kamar funkaso. Suka kyalkyale da dariya sannan ranagma ya mike yace zan tafi Fito.
Sai yaushe kenan?
Saikuma wani abin ya taso Arangama yace har ya juya zai fita sai fito yace dashi ko nayi tambaya? Arangama ya hade fuska sannan ya girgiza kai kafin fito yasake cewa wani abu tuni Arangama yayi waje.
Yanzu kam nasan inda kudin suke arangama yace cikin zuciyarsa. Tun lokacin daya bar gidan alhaji balarabe yafara tunanin ta inda zai fara neman dukiyar alhaji balarabe waccce daga baya arangama ya fahimci ashe kudi ne aciki.
Kwatsam sai wani tunani ya fado masa yasan ko shakka babu laila batasan kudi ne aciki ba kuma yasan laila bazata gudu da kayan taba niki niki ba wannan shi yasashi zuwa gurin fito domin yasan dole ne laila ta sayar da tabar kafin ta tafi. Saikuma gashi cikin sa'a fito yace masa wai su suka kaiwa alhaji..ME YAFI KUDI ? - 17
.
Sai kuma gashi cikin sa'a fito yace masa wai su suka kaiwa alhaji sama'ila gida.
.
Arangama yayi murmushi hakika sa'a a bangarensa take. Yafara tunanin abinda zaiyi da kudin idan ya dauka tuni har yafara tsammaninsa cikin manyan riguna mutanen unguwarsu suna faduwa suna barka dai alhaji. Ya sake murmushi akaro na biyu sannan yace
ME YAFI KUDI ?
** ** ** **
Zakanyan tayi gurnani shikuma salman yayita yan maza ya yunkura zaune akwatin kudin kankame da kirjinsa. Tsoro da fargaba da kuma zafin zazzabi suka taru suka rikita salman zakanyar ta kalli 'ya'yanta sai kowannensu ya zagaya bayan salman ita kuma ta tsaya daga gabansa sukayi masa zobe salman ya gigice saboda ganin irin yadda ake neman yi masa kisan gilla yanaji yana gani.
Sannan ne ya tuno da bindigar dake boye a aljihun wandonsa to amma anan ake yinta ya saki akwatin kudin yake ganin asara. Domin gani yake kamar in ya aje zakanyar zata dauke da haka kuwa ta faru gara ya rasa rayuwarsa gaba daya. ME YAFI KUDI? Yace cikin zuciyarsa gurnanin zakanyar da ya'yanta ya cika ko ina cikin dajin bakakjin komai sai kukansu.
Can kuma wani bangare na dajin yana amsa kuwwar kukan namun dajin.
Kan salman yafara juyawa saboda azabar radadin zazzabi dakuma kukan zakanyar daya daga cikin dan zakanyar ya yiwo kan salman gadan gadan cikin takama zuciyar salman ta buga baisan lokacin daya zaro bindigar dake aljihunsa ba ya auna kan dan zakin hannunsa na rawa yaja kunamar bindigar. Karar bindigar ya cika ko ina cikin dajin sauran 'ya'yan zakanyar suka tsorata suka watsu cikin dajin da gudu.
Amma ga mamakin salman saiyaga uwar zakunan tsaye akan danta daya harba tana sunsuna shi. Ganin haka sai salman ya sake yunkurawa ya daga bindigar da niyyar harbe uwar. Kunamar bindigar tayi wata yar kara kass. Daga nan batayi komai ba harsashi ya kare.
Zakanyar ta yi wani tashi kamar kibiya salman baiga tashin zakanyar ba sai dirarta yaji aruwan cikinsa. Ya kwalla kara mai tsanani. Karfin dukan da zakanyar tayi masa shiyasa ya saki akwatin kudin wacce tayi sama sannan ta fado gefe guda daf da kofar shiga jirgi mai saukar ungulu dake tsaye.
Sau daya tak salman ya shura kafarsa daga nan bai ko kara shurawa ba. An mutu a banza.
.
Yan mintuna kadan da faruwar hakan ya'yan zakanyar suka sake taruwa sukayi yar kwarya kwaryar walima da naman salman. Daya daga cikin ya'yan zakanyar ya dan yakushi akwatin kudin da kafa ya sansuna sannan ya daga kansa sama yayi mika shi agurinsa NAMAN YAFI KUDI. Wata gajeriyar kura ta leko kanta ta cikin surkukin dajin tana jiran zakunan su gama itama ta sami rabonta.
** ** **
Ga gidan can. Bazuka yace da laila tsaya ni anan naje nadawo karki bar nan gurin duk....... Bazuka yayi shiru lokacin da tunanin irin mugayen namun dajin ya fado masa. Zo mutafi. Yace da ita amma kiyi sanda. Laila tabishi gabanta na faduwa da kyar take jan kafarta don gajiya.
Kusan sa'o'insu biyu kenan suna tafiya akasa. Hasken farin wata ne yake basu damar hangen farin ginin saida ya rage tsakaninsu da gidan baifi taku talatin ba sannan suka hango jirgin mai saukar ungulun yana nan. Laila tace cikin doki. Bazuka ya daga mata hannu sannan yace cikin rada biyoni mu fara duba cikin jirgin me yiwuwa ya ajje jakar ciki nasan yanzu barci yake. Basufi taku shida shida ba sai bazuka yayi tuntube da wani abu. Nan da nan ya haska cocila gurin.
Akwatin kudin laila ce in banda dan alamar an kwarzaneta babu wani sauyi ajikinta. Jakar ce laila tace. Ta dafe kirjinta sannan ne to hasken fitilar bazuka ya dauko wani abu daban. Gaba dayansu suka maida hankalinsu gurin. Bawani abu bane kokon kan salman ne. Laila ta sulale kasa sumammiya bazuka yakai hannunsa aljihunsa amma saiya dauke hannun domin kuwa baya bukatar hannun domin kuwa bayar yin amfani da makami.
.
.
BABI NA GOMA SHA BIYU
Bayan da duk wannan rikicin ke faruwa acikin daji acan kuma cikin gari wata na faruwa.
Alhaji balarabe dafe da kirjinsa wanda ke barazanar tsagewa biyu kowanne lokaci daga yanzu don zafi idanunsa sunyi jajur kama garwashin wuta numfashinsa sama sama. Ya nufi kan gado da sauri ya kwanta yana murkususun azaba. Can jimawa kadan sai likitansa Dr. Labaran yafado masa arai.
Yatashi dakyar ya nufi teburin talfon bayan ya danna yan lambobi sai muryar dr. Labaran tace dashi Oh Jesus wane ne kuma ?
Kayi sauri kazo da kayan aikin ku maza maza nine alhaji balarabe sannan ya mayar da kan wayar akan uwar goyonta.
Alhaji balarabe yaci gaba da murkususun azaba sannan kamar daga sama sai tunanin laila ya fado masa arai.
Ina zanga laila? Ya tambayi kansa. Allah sarki laila ni tawa ta kare ke kadai kika rage min aduniyar nan. Kwalla ta kwararo kan manya manyan kumatunsa sannan yaci gaba da cewa cikin rada
Allah ka dawo min da laila na ganta kafin ka dauki raina. Rayuwar duniya dai abar banza ce yanzu gashi akan abin duniya na janyowa kaina cutar ajali na kuma saka ya'ta daya aduniyar nan cikin Masifa.
Allah sarki laila Allah shiryeta shiriya ta gari. Allah karkasa tayi irin irin halina allah ka kare ta daga sharrin mutanen duniya masu sharri.
Wayyo Allah laila kizo na ganki kafin na mutu kada ki bari na mutu banganki ba kinji laila? Kizo kiji da kunnenki duk abinda kikayi min na yafe miki domin bayin kanki bane nine na janyo komi.
.
Alhaji balarabe yaci gaba da murkususu yana kukan azaba kamar wani karamin yaro. Akaro na farko tun da uwarsa ta haife shi sai yau ne yazama abin tausayi. Sannan kuma abin tausayawa ga duk wanda yaji kalaman dake fitowa daga bakinsa.
Dr. Labaran dogo siriri mai kamar langa langa ya ajje wayar sannan ya nufi dakin da yake ajje magunguna don irin wannan kira na gaggawa cikin sauri ya fara zukar ruwan alhaji yana hadawa da garin allurar saida yajika sirinjin uku sannan ya zuba wasu kwayoyin magunguna a aljihunsa yafito da sauri ya shige motarsa sai gidan alhaji balarabe.
Abinda bai sani ba shine acikin ruwan allurar daya hada harda sauran ruwan nan mai guba (Poison) wacce alhaji balarabe yasa shi yayiwa alhaji abubakar garin sauri ya hada da ita cikin allurar da zaiyiwa alhaji balarabe yanzu.
Agogon bangon dakin yana buga karfe goma na dare dr labaran ya isa gidan yana zuwa yayi fakin da motar tasa ya wuce gidan kai tsaye yana shiga falon sai yayi turus arangama na tsaye akan alhaji balarabe wanda keta watsalniya kamar kifi arangama yana daddanne shi.
Kar katsaya anan kana kallona kamar wani danam dawa. Arangama ya bugawa dr labaran tsawa cikin rawar jiki dr labaran ya zaro allura daga aljihunsa sannan arangama ya danne masa alhaji balarabe dr labaran ya kwarara masa ruwan alluran duka uku cikin jikinsa acikinsu harda allurar nan mai guba. Jikin alhaji balarabe yayi lakwas lokaci guda bai sake motsi ba in banda numfashi dake fita sama sama da saika rantse da Allah matacce ne.
Zai warke nan da safiya. Dr. Labaran yace da arangama to anji san inda dare yayi ma uban surutun tsiya. Dr. Labaran ya fice simi simi kamar yadda yashigo.
Arangama ya duba agogonsa sannan yayiwa alhaji duban karshe yanzu kam yasan da wuya alhaji balarabe ya sake tashi in ba safiya ba. To me zai hana ya dauko motar mai gawa aciki inyaso idan yaje gidan alhaji ya kwace kudaden dake cikin kwalayen tabar ya loda ciki yayi nasa guri. Yasan dai koda alhaji balarabe ya wartsake bai isa yayi masa wani abu ba saboda shidai ba zai kuskura ya sanar da hukuma ba domin idan yayi haka to shima yasa kansa ciki.
.
Mintuna biyu ke yanke shawarar sai arangama ya lalube aljihun alhaji balarabe ya dauki dan makullin bambalastar da gawar ke ciki sannan ya fice daga dakin. Akwai wani abu ajikinsa dake bashi cewar shida dawowa gidan har abada. Arangama yatashi motar sannan yayi murmushi daya tuna da irin talakawan da zasuyita zuwa gurinsa fadanci.
Amma da farko bari asamu kudin. Yace cikin zuciyarsa yayi ribas ya fita da motar daga cikin gareji sannan ya nufi gidan alhaji sama'ila baiko damu ya rufe komar garejin ba. Hannunsa akan hancinsa yana kare warin gawar dake cikin motar.
Alhaji balarabe yaji sa'ar da arangama ke lalube aljihunsa lokaci guda kuma yagane cin amanar da arangama ke shirin yi masa saidai kuma babu yadda ya iya daga lokacin da ruwan allurar nan ya kwarara jijiyoyinsa jikinsa saiyaji kamar an zare masa laka. Hakika kam yasan yanzu rayuwarsa tazo karshe. To amma fa kafin ya mutu din sai ya batawa arangama ruwa. Don haka saiya yunkura amma tashi ya gagara yasake yunkurawa ya daki gefen teburin dake daf da gadon alokacin ne tunanin laila ya fado masa nan da nan saiyaji kamar an kara masa karfi domin yasan idan yabar arangama ya cimma burinsa to wannan na nufin laila ta tashi a tutar babu kenan.
.
Yafara jan ciki akasa har saida yakai ga inda talfon yake sannan hannunsa na rawa ya buga lambar police stations wajen jami'an tsaro cikin rawar baki yace da wanda ya dauki wayar ku duba mota mai lamba..... Yabasu lambar motar
to menen kuma daga ake bugo wayar? Alhaji balarabe yamaida numfashinsa da kyar saura kadan kan talfon din ya kwace daga hannunsa sannan yace muryarsa na rawa ku hanzarta motar bambalasta ce kuma da gawar mutum aciki.
Kan talfon din ya kwace daga hannunsa ya fado kan tattausan kilishin.
Wani duhu mai tsananin baki ya mamaye kwakwalwarsa sannan yaji ya daina tunanin komai yakuma daina ganin komai sai surar mahaifiyar laila wacce ta rasu tun laila tana karama. Gababbuwan jikinsa suka saki sannan mai kasancewa da yanke jin dadi da komai da komai na rayuwar duniya ta dauke shi.
.
*** *** ***
Tun lokacin daya hau babban titi ya lura da bakar motar na binsa amma ko kusa bai taba zaton yansa ne ba don haka saiya kwantar da hankalinsa yaci gaba da tukinsa har zuwa kofar gidan alhaji sama'ila yana zuwa sai mai gadin gidan ya bude kofar cikin gaggawa saboda ganin motar mai tsada ce. Arangama ya wuce kai tsaye cikin babban dakin shakatawar dake gidan sannan yagawa wadanda suke cikin falon tsawa.
Ya Isa haka! Yace dasu cikin kakausar murya hannunsa rikeda da..ME YAFI KUDI ? - 18
.
Ya isa haka! Yace dasu cikin kakkausar murya hannunsa rike da sharbebiyar takobi mai launin garai tsirararta tana kyalli.
Alokacin Alhaji sama'ila na sake tattauna maganar laila da iyalinsa ahaka arangama ya ritsasu alhaji da hajiya goggo na zaune kusa da juna ita kuma abida na zaune kusa da mansur tana sakar tuma kasa. Lokacin da arangama ya fado dakin kamar daga sama yana muzurai alhaji sama'ila ya fara karanta ayatul kursiyu azuciyar domin shi a tunaninsa aljani ne ya bude masa ido. Amma ganin kowa adakin yayi shiru sai alhaji sama'ila yagane cewa lallai ba aljani bane.
Ina bukatar kwalayen tabar daka saya.
Arangama yace dashi kai tsaye inkuma bahaka ba yanzun nan naraba ka biyu cikin alhaji sama'ila ya dauki kara kululu domin yasan arangama yaron alhaji balarabe ne mansur yayi ido hudu da arangama saiyaji shima cikinsa ya kada saboda ganin jajayen idanun arangama.
Inason sa da.... Muryar arangama ta kakare sannan karar bindiga ya mamaye gurin takobin yafadi gefe guda sannan jini yafara bullowa daga hannun arangama inda yansanda suka harbe shi.
Muna bukatar muga hannunka a sama daya daga cikin yansandan guda uku yace dashi. Arangama ya juya ahankali sannan ne to ya fahimci ashe dan sanda daya ne mai bindigar kamar haske don sauri babu wanda uaga zuwan dukan yansandan sai kawai gani sukayi dan sandan yayi sama yafado akasa bindigar kuwa tayi waje guda
Arangama ya nake yansandan sannan yayi waje da gudu yana zuwa saiya fada cikin bambalastar yayi ribas. Sannan ya fizgi motar da gudu zuciyarsa cike da tunanin inda yakamata yaje ya buya kafin kurar nemansa ta lafa. Domin yasan yanzu labarinsa ya isa ga kowanne dansanda dake garin sannan ne to ya tuno da inda yake ganin nan kadai ne zai iya buya batareda an kama shi ba.
.
Dr. Labaran na zaune shi da matarsa mariya tana kallon talabijin shikuma yana nazarin wani littafi dake magana akan haihuwa sai kofar falon ta bude da karfi kamar iska ta dokota. Arangama ne.
Lafiya? Dr labaran ya tambaya lokaci guda kuma idonsa yakai kan sharbebiyar wukar dake hannun arangama. Inason ka boye ni arangama yace dashi cikin kakkausar murya.
Ni bazan boye ka ba babu.....
Bai karasa ba akamakon tsinin wukar daya binne kansa cikin makogoronsa matar dr labaran ta kwala kara Oh jesus! Alokai guda kuma karar harbin bidigogi daga waje ya rufe kukan nata. Arangama ya fadi da fuska akan dr. Labaran wanda ke kwance yana shure shure wanda baya hana mutuwa ba'a dade ba yansanda suka cika gidan kowanne na nasa aikin.
.
** ** **
Kwanan alhaji balarabe biyu da rasuwa laila da bazuka suka sauka agidan alhaji sama'ila anan ne alhaii sama'ila yabasu duk labarin abinda yafaru shima bazuka yabasu nasa labarin sannan bazukan yayi sallama yace da laila idan an kwana biyu ta koma wajen mahaifiyarsa wacce yar uwa ce awajen mahaifiyar laila.
Yau kwanan laila hudu kenan acikin kwanakin datayi tayi ta fama da ziyarar jami'an tsaro wanda daga karshe duk maganar ta shiririce tunda wadanza za'a hukunta duk sun tafi.
.
Wata safiyar juma'a misalin takwas da rabi na safe rana ta fara hidowa daga cikin sararin samaniyar subhanahu wat'ala sai iyalan gidan alhaji sama'ila sukaga laila ta fito da jaka gaba daya suka tashi tsaye suna tambayar ta inda zata. Acikinsu mansur wanda shi tun bayan dawowarta bai taba gajiya da ganintaba. Hakika abin ya tayar masa da hankali.
Me akayi miki laila? Alhaji sama'ila ya tambaye ta.
Laila ta share hawayenta sannan tace babu komai baba inason dai kawai na koma wajen yar uwar mahaifiyata ne jos.
Domin akullum na dubi mansur inajin kunyar hada ido dashi saboda.....
Haba laila....... Hajiya goggo tace da ita. Ai abinda ya wuce ya wuce to ke da zaki zauna dashi har abada yaya zakiyi?
Laila ta juyo ta dubi hajiya goggo a rufe kamar ya ya har abada ni dawa zamu zauna dashi?
Ke laila dubanni nan bana son munafinci kina sonsa ko bakya son ba ko?
Laila ta dago kai suka hada ido da mansur wanda ke murmushi.
Tayi maza ta sunkuyar da kai don kunya tana murmushi.
Ah! Su laila manya harda yi masa irin wannan murmushi wato kwace min fada zakiyi kenan tun kafin a....
Sam abida ta manta da hajiya da alhaji suna wurin nan da nan ta tashi ta ruga ta shige dakinta da gudu.
Yar banza mara kunya. Hajiya goggo tace. Alhaji sama'ila yayi murmushi baice komai ba mansur shima kunya ta rufe shi.
Inason ku hada kanku. Ku yanzu ya'yana ne don haka kuda abida babu wanda yafi wani agurina. Alhaji sama'ila yaci gaba da cewa nan da watan gobe za'ayi bikin ku ke kuma laila saikisan yadda zakiyi da dukiyarki domin yanzu kina daya daga cikin cikon manyan garin nan.
Laila ta dube shi sannan tace dashi
baba kayimin duk abinda kaga ya dace tunda kace in dauke ka amatsayin mahaifi to na dauke ka din. Nakuma danka duk dukiyata ahannunka.
Alhaji sama'ila ya kasa magana don mamaki sannan ya dubi hajiya gwaggo ya kifta mata ido saitabishi suka bar wajen suka nufi dakin kwanansu. Sunyi hakane don su bar yaran su kebe da junansu kuma su fahimci juna.
Laila ta dubi mansur cikin jin kunya sannan tace dashi Yaya Mansur.
Suka tuntsure da dariya bakisan wani abu ba hajiya laila. Mansur yace da ita.
Ina son ki shayar dani madarar soyayyar nan da kikayi min alkawari acikin wasikar ki ta kwanaki kin tuna?
Laila ta dube shi ta kanne ido sannan ta matso kusa dashi ta dafa kafadarsa da siraran yan yatsunta tace dashi. Kai baka mantuwa? Kuma wayace maka sunana hajiya.
Mansur yace ai dole akira ki hajiya domin yanzu duk zagayen nan babu mai dukiyarki kinga kuwa ai dole ne ko don kudin ki akira ki hajiya. Kinsan kuwa kudin na iya sawa ayi komai don haka kullum nake jin tambayar nan azuciyata wai ME YAFI KUDI ?
Laila ta sunkuyo ahankali kanta daf da fuskarsa sannan tace madarar soyayya.
Suka sake kyalkyalewa da dariya. Kishi ya tuke abida wacce ke leken duk abin dake faruwa ta taga. Sannan ta leko tace. In ka gama da ita ka karaso nan nima na baka tawa madarar soyayyar saidai ni tawa harda zuma aciki.
Banda dai kishi yayata. Tun yanzu har an fara? Laila tace da abida cikin wasa. Abida ta harari laila sannan tayi murmushi tace. Daga yau na daina kanwata.
Suka fashe da dariya su duka ukun.
.
KARSHE.
.
NAZIR ADAM SALIH. (Nas)