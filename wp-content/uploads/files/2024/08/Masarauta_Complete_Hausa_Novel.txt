[10/29, 11:13 AM] Rahma gr: 💙💙💙💙💙💙💙💙
  *MASARAUTA*

      

         *HAKKIN MALLAKA*
*HALIMATU ILYAS KANGIWA.*
      (AuntyHaliloss).

*SHEKARAR RUBUTU*
       *2021*

*GODIYA*

_Tsantsar godiya ga ubangijin talikai wanda ya ke iko akanmu bayinsa,ya kyautar mana da lafiya,ya kyautar mana da iskar shaka,wannan kadai abin godiya ce a gare mu ga ubangijinmu Assamadu._

*HAR KULLUM HAR ABADA*

_Ina jinjina ga iyayenmu,ina rokon Allah ya kara masu lafiya tare da nisan kwana,ya Kara saka mana jinkansu a zukatanmu._

*GAME DA LABARI.*
_Ba cin zarafi ne ga wasu ba,illa iyaka ilmantarwa da kuma nishadantarwa,don haka wanda ya ga wani abu ya kusance shi,to arashi ne._

*SADAUKARWA GA*

_Daukacin masoyana da kuma litattafaina,wanda idan babu ku,to fa Halimatu ba za ta kai labari a fagen Rubutu ba._

*BismillahirRahmanirRahim.*

*BABI NA DAYA*

Tafiya ta ke a hankali,sanye da alkebba a saman wani tsadaddan leshi,da wasu takalma jinin sarauta,hannunta da wuyanta sanye da wasu kayan ado wanda da kun gan su kun san tabbas tsadaddune.

Kuyangu ne bayanta su na take mata baya,sai wata gefenta d'auke da kayan lambu irinsu lemu,inibi,ayaba,tuffa da sauran kayan marmari,acikin wani madaukin kaba.

Gidan ganye suka nufa,wani wajan shak'atawa ne da sarki kan zauna ya huta,sai dai ba kowa ne yake zuwa wajan ba bayan shi sai ko Gimbiya Aymana,domin kuwa itace Yar da yafi ji da ita a cikin jerin yaran nashi.

Wata matace ta fito tare da Jakadiya,Gimbiya Aymana ta d'an tsaya tana dai-daita nutsuwarta tare da d'an rusunawa alamar ban girma zuwa ga mahaifiyarta ta"Ranki ya dad'e Umma."

Matar ta gyara mayafinta tace"Gimbiya ina zaki je a wannan lokacin da muke sauraran shigowar bak'in namu?"

"Za'a iya tararsu ni zanje Gidan ganye in huta"

Jakadiya dake gefen Umma tace"a gafarceni uwar d'akina,rashin ganinki zaisa ran Mai martaba ya sosu,kuma kinga sauran matan gidannan  kowacce zata baiyana da iyalansu ne."

Yamutsa fuska ta yi tana ɗaga baki za ta yi magana,Umma ta ce"lallai kizo tarar bak'in nan da za su zo."

Ta na maganar ta na cigaba da tafiya Gimbiya Aymana,ta d'an tsaya,kuyangar dake gefenta ta ce"Yar sarki jikar sarki,takawarki lafiya,bacin ranki fushin yaranki"

Juya idanuwa ta yi,ta yi hanyar juyawa don komawa cikin gidan,gabad'aya kuyangun suka yi saurin bud'a mata hanya suna komawa bayanta.

Babban b'angaran su ta nufa,ta na d'an sauri don sam bata so aka tsaidata ba,saboda ba ta son haduwa da bak'in.

A falo suka barta ta ida shigewa ta na shiga ɗakin ta fara cire Alk'ebbar jikinta,ta zauna kan wata kujera tana ɗan jan gajeran tsaki.

Wata matashiryar budurwa ta fito daga band'aki ta na tsane jikinta ga dukkan alamu wanka ta fito,yarinyar ta kalli yayar tata"Gimbiya lafiya kuwa,kin fasa fita hutawar ne?"

"Umma ce muka had'u,tace lallai sai na jira bak'in sun zo"

"Ai na fad'i maki,ba za ta bari ba,musamman yadda tasan Mai martaba yana ɗokin zuwan baƙin nan"

Gimbiya ta cire takalmin kafarta"Sam banga amfanin murna akan baƙuncin da masarautar TORO zasu kawo mana ba,Akan me zamu bari mu saki jiki dasu."

juyawa Budurwar tayi tana cigaba da shirinta"Idan har mai martaba zai amince da zancen mu to da tuni ya amince."

Aymana ta miƙe tana barin wajan don yin nata shirin,Kuyangu ne suke shirin binta,hannu kawai ta ɗaga masu alamar bata buƙatar hakan.

****
Acikin gidan kuwa kowane ɓangare na masarautar shiri ake don zuwan baƙin musamman waɗanda suke ganin zuwan yaron sarkin masarautar TORO kamar wani leƙen a shiri ne ga tasu masarautar.

Sai wajan ƙarfe Huɗu baƙin suka iso ɗan sarkin Toro ne da tawagarshi ya zo gaishe da Maimartaba domin haɗaka da kuma dawo da zumincin tsakaninsu.

A wani ƙaton ɗakin baƙi na masarautar BILYAM an kuma ƙayatar da ɗakin da ado irin na sarauta,shigowar baƙin ne ya maido da hankalin mutanan gidan,hakan yasa kowa ya nufi ɗakin don miƙa gaisuwa zuwa ga Babban ɗan sarkin Toro.

Shi kanshi mai martaba da iyalansu basu ɓata lokaci ba wajan zuwa.

Mai martaba ya zauna saman karagar shi tare da ɗan ware ido yana kallon mutanan da suka halarshi ɗakin,yaran shi ne maza manya guda biyu sai matan shi.

Umma ta ɗan juya ita kanta Aymana take dubawa don batason abinda zaisa ta ɓata ran mai martaba.

Yarima Amin ya miƙe tare da gyara jabbar dake jikinshi,yana nufa wajan da Maimartaba ya ke.

Fadawanshi suka miƙe suna mashi kirari tare da kambamawa,A hankalin ya rage tsawon shi gaban Mai martaba tare da rusunawa cikin tsananin Girmamawa.

Sarki yayi Murmushi yana amsa gaisuwar da yake mashi ya miƙa mashi hannu alamar  su gaisa.

Yarima Amin ya cire hular kanshi,don neman albarkar Mai martaba.

Fadawan masarautar suka ɗauka da faɗin"Sarki ya gaishe da sarkin wata rana a masarautar Toro,Sarki ya amshi gaisuwar Yarima Amin."

Mai martaba ya kalli Fuskar Yarima tare da jin daɗin yadda yaga tsananin Girmamawa a tare da Yaron.

Hannu yasa ya ɗagoshi daga durƙuson da yayi tare da alamar ya zauna,Yarima ya zauna sosai Yana faɗin.

"Sarki ya na gaisheka,ya ce a miƙo saƙon ban girma ga zakin Sarki da babu irin shi a nahiyarmu."

Murmushin girma yayi,kasancewar babu wanda yake jinsu hakan yasa babu wani bafadan da ya tofa albarkacin bakinshi,balle su ari bakin sarki wajan ci mashi albasa.

"Na gode sosai Yarima."

Yana maganar yana kallon ɗakin lokacinne yake son gabatar da kowa ga Yarima amma kuma Gimbiya Aymana ba ta nan.

Hakan yasa ranshi ya sosu ya juya yana ƙara gyara zama.Yarima Ya miƙe ya nufi wajan Gimbiyoyin dake wajan wato matan sarki,wanda daka gani bama sai ka tambayi matsayinsu a wannan zama ba.

Gaisuwa ya farayi ɗaya bayan ɗaya cikin Girmamawa kamar yadda ya gaishe da maimartaba.

Sosai sukaji daɗi suna mashi sannu da zuwa DARUL-BILYAM.

Wajan  Sauran Yaran sarki ya nufa babu wani nuna mulki ko isa ya nufi gunsu,sai dai su hannu ya miƙa masu yana murmushi,Yarima Shureim yace"Banyi tunanin ganin ka irin wannan lokacin ba"

Murmushi yayi ya kalli Bilkisu,Bilkisu tace"Barka da zuwa Masarautar Bilyam"

"Yauwa"yace sannan ya juya don komawa wajan mai marta ba,dai-dai lokacin Maimartaba yana bada saƙo don kira mashi Gimbiya Aymana.

Dan aiken bai kaiga tafiya ba sai ga Gimbiya Aymana ta shigo cikin shigar Alfarma,shiga ta ƴaƴan sarauta.cikin taƙama take isowa falon tana nufar wajan Sarki.

Gaba ɗaya aka fara gaishe da ita cikin  falon sai dai sam kamar ba da ita ake ba,Sarki yayi ajiyar zuciya yasaka aranshi ƙila shiri ne ya tsaida ita.

Yarima Amin ya ɗago don ganin mai shigowar da kuma tantance kirarin da yaji ana mata.

yayi mamakin ganin yadda babu annuri a fuskarta,sai ya tuna ba ita ɗaya ce yakula da hakan a tare da itaba.

Ɗan sauri ta ƙarayi tare da rusunawa tana faɗin"Ayi mani Afuwa ina kan shiryawa ne..."

"Aymana ga baƙi nan sunzo"cewar maimartaba.

Bata ɗago ba don kallon su,sai bakinta da ta ɗaga tare da faɗin"Aminci ga baƙin masarautarmu"

Hatta tawagar Yarima Amin da suke kusa sun gane ita ɗin yar sarki ce,kuma tana taƙama da mulki a cikin gidan nasu.hakan yasa suka yi saurin amsa mata,wannan dalilin ne ya hana Yarima Amin yin magana.

Gimbiya Ayma ta ɗago da sauri,tana kallon su,kenan shi ɗan sarki yafi ƙarfin ya buɗe baki ya amsa.

Hakan ya ɗugunzuma ta,tana shirin miƙewa,Mai martaba yace"Ki zauna.Na tura  a duba wajan zaman su har zuwa lokacin da zasu tafi,Sannan kuma na ɗaura nauyin kula da baƙin akanki,ina so abasu kulawa."

Aymana tace"Ban gane ba Mai mar..."

"Ina nufin ke ce zaki kula da cinsu,shansu,da sauran buƙatunsu,Wannan shine Yarima Amin Babban ɗan sarkin a masarautar TORO" yana magana yana nuna Yarima.

kallon shi tayi,ai ko ba a faɗa ba ta gane shine,ko don kayan dake jikin shi.

"InshaAllah ba zasu nemi komai su rasa ba, DARUL-BILYAM za a basu kulawa"

daƙyal Aymana take maganar saboda ba har zuciyarta ne ba,sai don sanin babu wata kalma da ake amfani da ita wajan yiwa mai martaba musu.

Mai martaba ya kalli shi"wannan itace Aymana zata kula daku har ku tafi"

Rusunawa yayi tare da Faɗin"Mun gode Baba"

Aymana tayi mamakin ganin girmamawa da yake yi.

Take aka bada umarnin kaisu masauki tare da basu abinci.

saidai ran Aymana a ɓace yake don sarki yace itace zatayi masu jagoranci.

Bayan fitar baƙin Sarki yabar wajan,hakan yaba kowa damar surutai da kuma maida yadda akayi.

Umma itace mahaifiyar Aymana sai Hajiya wadda itace Babbar matar mai martaba,Mama itace mace ta Ukku.

Ya'yansu suka matso gunsu suka fara magana,akan baƙin.

Umma tace"Kun ga duk yadda muke tunani ba haka bane gashi Yaro mai ladabi da..."

bata ida ba Hajiya tace"Ni nasan mutanan nan,wannan wani kwanton ɓauna ne, ladabin bana gaske bane."

Yarima Sureim yace"Allah hajiya Sarkin Toro baya da nuna ƙasƙanci yana ba iyalanshi tarbiya shima"

"Mudai ko miye ba zamu manta abinda sukayi mana ba,itace masarauta da ba zamu taɓa sakin jiki da suba"cewar Faruk

Bilkisu ta kalli Hajiya tace"bafa zamu saki jiki dasuba"

Jakadiyya ta juyar da kai"Ai suna neman shiri ne bayan sun anshe martabar masarautar mu,dole xamu zama cikin shiri,ta yadda zamu kwato ƴancinmu"

Hajiya tace"Dole ne wannan,daɗina dake ganewa."

Umma ta miƙe"Na barku lafiya"

Mama ta bita da Harara,ita dama ba a zama ayi shawarar kirki da ita,da an fara magana,zata tsame jikinta.

Hajiya tace"umma ta gaida aisha"

       ***
Gimbiya Aymana ta nufi wani gini wanda akayi a masarautar anyi shine don zuwan baƙin,sannan kuma ba ayi shi da tsarin zamani ba,kasancewar masarautun nahiyar suna gine-gine basu yada al'adunsu ba.

Kuyangune ke binta baya sai Yarima Amin da yake tako a hankali ganin yadda ita kanta wacce suke biye ba sauri ne take yi ba.

Fadawanshi suna binshi a baya.

Wata Baiwa tazo bucewa hannunta ɗauke da kaya ga alama cikin gida zata shiga,sam bata kula da su Gimbiya ba,hakan yasa tayi karo da Gimbiya Aymana.

Cikin zafin nama Aymana ta ja baya kaɗan tare da daka mata tsawa tana ɗaga hannu tare da marinta.

"Baki da hankali ko ke..."

kafin ai mana ta ida kuyangu suka fara magana"Hattara dai yarinya"

har lokacin ai mana tana tsaye bata ko motsaba,gaya Baiwar ta zubar da kayan hannunta saboda zafin marin da aka yi mata.

Yarima Amin yaja ya tsaya yana mamakin Aymana,bata fa bige ta ɗin ba,amma harda mari,sam baiji daɗi ba.

Wata kuyanga tace"Ki samu Gimbiya don babu hakuri a Zunubin da kika aikata"

"Don Allah ina neman Afuwa,Allah ya huci zuciyar Uwa a gare mu"

Yarima Amin ya harɗe hannuwanshi a ƙirji yana son su tafi.

Gimbiya Aymana ta cigaba da tafiya su Yarima suna binta a baya,har ƙofar masaukin,anan ta ɗan tsaya tare da juyowa ta kalle shi dai-dai lokacin shima ita yake kallo"Nan ne Masaukin naku,za a kawo maku abinci yanzu,akwai waɗanda zasu kula daku ko da kuna buƙatar wani abun."

Yarima Amin baiyi magana ba,don ta sure mashi a zuciya kuma ya tuna da maganar Maimartaba na cewar itace zata kula dasu ɗin,sai dai yaga halayyarta,shi ba ya son ganin ana wulaƙanta ɗan Adam,Hakan ya sa gabaɗaya masarautar su ake son shi.

Ta gaban Gimbiya Aymana yabi yana tura ƙofar shiga,kallo ta bishi da shi sam tafara ɗugunzuma ganin yadda har akwai wanda yake nuna mata iko da izza,juyawa tayi zata tafi dai-dai lokacin ya juyo"Mun gode sannan zaki zauna ko da muna buƙatar wani abun ki kawo mana."

Chak taja ta tsaya.


ku biyoni.

*Haliloss ce*
[10/29, 11:13 AM] Rahma gr: 💙💙💙💙💙💙💙💙
      *MASARAUTA.*

*2021*
      *HAƘƘIN MALLAKA*
*HALIMA ILYAS KANGIWA.*
       (AuntyHaliloss).

*SHAFI NA BIYU*

Chak ta ja ta tsaya ta na juyowa domin kallon shi,a lokaci ɗaya su ka haɗa ido,ɗan murmushi ta yi wanda bai kai zuciba,sai dai kuma duk da haka kyawunta ya baiyana,daƙyal ta iya buɗe baki"In sha Allah."

Ba ta kuma magana ba,Yarima ya shige ciki,da kanta ta je wajan da ake haɗa Abinci,zuwanta ya  sa ma'aikatan dagewa wajan harhaɗawa,aka biyota da shi,sai da ta tabbatar an ajiye komai kafin ta bar ɓangaren tana ɗan sauri jin an fara kiran salla.
 
     ****
Dadaddare suna wajan zamansu domin yin fira,duka yaran kowa yana wajan,haka su kan yi lokaci bayan lokaci Musamman yau da suke ganin suna da Zancan tattaunawa.

Bilkisu ta ɗan ja guntun tsaki,Faruk ya kalleta"Tun ɗazu sai wani shan tsamiya kike mana,kin kasa magana."

"Mi ye abin saita furta,bayan kunsan damuwarta"Cewar Yarima shureim.

Aymana ta ɗago"Idan kina da damuwa ki faɗi,nasan dai maganar bata wuce ta Yarima Amin."

"Atunanina zai so da TAKOBIN gidanmu ne,ashe ba abinda ya kawo shi ba kenan."

"Hmmm na faɗa muku,haka nan suke ganin zasu maido alaƙarmu dasu."

Faruk ya kaɗa kai"Sam ni banga wani abin alaƙa dasu ba,Amma Sarki ya dage akan hakan,Martabarmu na hannunsu,sam bamuna wani ƴenci ko martaba a wannan nahiyar kum..."

Bai idaba Aymana ta miƙe"Na barku lafiya,tuna har yau babu wata ma fita da muke da ita don kwato TAKOBI daga hannun masautar Toro."

Tana maganar tana barin wajan,wajan su Yarima ta nufa sai dai Fadawanshi sunce yana ciki ne,Hakan yasa ta juya,domin dama zuwan don tambayar ko sun buƙatar wani abu ne.

        ****

Tsaye ta ke a Falon farko na ɓangaran baƙin,ga kuyangu da kayan karin Yarima Amin,sai dai Aymana ba ta ba su Umarnin ajiyewa ba.

Yarima ya fito daga Cikin ɗakin shigarshi a yau ba kayan Sarauta bane,wani farin yadi ne da aka yiwa ɗinki na zamani ya amshi jikinshi sosai,kanshi babu Hula sai sumar kanshi data kwanta saboda gyara da yake mata.

Agogon Hannu yake ɗorawa,Ƙamshin turaren shi ne yasa Aymana ɗagowa,tana kallon shi,Farine yana da tsayi sai dai baya da kwarin jiki,yana da gyawun fuska.

Kallonsu yayi yana amsa gaisuwar su.Aymana ta yi saurin faɗin"Ga kayan kari har rana tayi kum..."

Bai bi ta kanta ba,ya kalli kuyangun tare da magana"Babu nauyi ne,ba za ku ajiye ku huta ba?"

"Ku Ajiye"cewar Aymana tana masu nuni da wani wajan cikin Abinci"A'a a ƙasa zaku ajiye"

Cikin sauri da ladabinsu suka hau jera Abincin kamar yadda Yarima yace.

Yarima ya maido hankalinshi akan Aymana"Ina kwana."

Sam ita ta manta da maganar gaisuwa sai taji babu daɗi"Fatan ka tashi lafiya"Tana maganar ta maida hankalinta kan kuyangunta.

"Tsayuwar me kuke?"

Cikin sauri su ka yi hanyar fita,sai ɗaya da ko wane lokaci tana tare da ita,hakan yasa bata tafi ba.

Yarima ya matsa yana zama kan kujerar da ke gefen shi"Za ki iya zama."

Ɗan shiru tayi tana kallon Ƙasa don batasan miye dalilin zaman ba,Yarima ya ɗauki wayar shi yayi kira,ba jimawa Fadawanshi suka shigo.

"Na fito ban ganku ba?"

"Ranka ya daɗe bamu san ka gama ba."

Yarima yayi Murmushi"Zaku iya zama ayi ƙari,ina son mu fita gaishe da Baba"

Sai lokacin Aymana ta saci kallon shi,shi kuma yana shirin ɗaukar filet don zuba abinci.

"Kawo a zuba Mai gida" cewar wani dake ƙoƙarin ansar filet ɗin.

"A a zan zuba,kowa ya ɗauki filet ya zuba kar muyi rana wajan fita."

Ya kuma kallon Aymana"Allah yasa Gimbiya ta karya."

Sai lokacin ta tuna da yabata izinin zama,Hakan yasa ta zauna kujerar nesa tana faɗin"A'a ba yanzu ba."

kuyangarta ta zauna ƙasa saman kafet gefen kujerar da take sama.

Yarima ya dawo ƙasa yana ɗan dai-daita zaman shi yana tsakiya fadawan Ukku a gefen dama Ukku a gefen Haggu.

Aymana tayi Mamaki,kenan a tare zasu ci abinci,lokaci ɗaya.

Ita kam bata son rashin girmama sarauta,taya zasu zauna gunshi.

Yarima ya ɗan ja wayarshi yana dannawa.Mahaifinshi ya ke kira sai dai ba'a amsa kuran ba,Ya juya yana kallon wani bafade"Na san Mai Girma yayi fushi tun jiya ban neme su ba."

"Ranka ya daɗe nasan zasuyi tunanin akwai gajiya a tare da kai."

Aymana ta miƙe"Na barku lafiya."

"Muna so ne mu gama mu fita tare don gaida mai Martaba."

"Mai martaba ya fita tun safe." ta bashi amsa tana gyara tsayuwa.

Yarima ya aje cokalin da yake cin abinci"Ashe dai na jima,ban gaishe da Mai martaba ba har ya fita."

Aymana zatayi magana Bilkisu ta shigo tare da Sallama tana gaishe da Yarima"Lafiya lau Bilkisu zance ko Gimbiya Bilkisu."

"Duk gidannan Gimbiya ɗaya ce"Tana magana tana cije leɓo,Aymana ta kalleta"Wato ba zaki daina yiman wannan abin ba,ta juya ta kalli Kuyangar gabanta"Don Allah ku rinƙa ce ma Bilkisu Gimbiya."

Dariya Yarima yayi kenan suna ɗan wasa a tsakaninsu"Wace ni na zama Gimbiya ai sai Mai gida ya horani,kaga ga gaban goshi nan."

Yarima yaji daɗin zuwan Bilkisu ya miƙe tsaye"Ku muje cikin gidan"

Fadawan shi suna shirin miƙewa ya tsaida su don basu gama ba.

Haka suka jera suna tafiya,kamar wasa aka cigaba da fira,amma fa banda Aymana,Bilkisu ce da Yarima,har suna abin ban dariya kamar sun daba.

Kuyanga kuwa sai mamaki take hali irin na Yarima.

Ɓangaren Hajiya sukaje,sai dai basu yi wata fira ba,gaisuwace kawai don ko fuska bata sakar mashi ba.

Bilkisu kuwa dama tana bayan su Hajiya sai dai tana da juriya da kauda kai akan abu.hakan yada bata nunawa Yarima komai ba.

A wajan Mama ne ma har ta bashi ɗan labarin yadda suka ƙagara yazo shi dai murmushi kawai yayi.

Aymana kuwa dama tun a hanya suka rabu,tayi ɓangaren Umma wadda ita ce Mahaifiyarta ita da Bilkisu.

Daga wajan Mama suka wuce gun Umma,Umma tana zaune sukayi sallama ta Amsa masu tana washe baki"Kenan babu gajiya tare dakai tunda har ka iya tashi yanzu."

"Ah Umma rana tayi fa saboda rashin tashina da wuri hakan yada ban gaishe da maimartaba ba."

Bilkisu tace"Gimbiya Aymana ce kawai tasan tafiyar shi don Jakadiya ta kirata lokacin."

Yarima ya kauda maganar ta hanyar sake gaisheta.Yar fira Yarima yayi mata,Umma taji daɗi sosai,Hakan yasa itama ta saki jiki tana tambayar shi mutanan gidansu.

Yarima yaɗan bata labarin gidansu kaɗan daga abinda yake iya baiyanawa.

Bilkisu tace"Kenan a Toro baku da wani hawa da kuke na sarauta."

"Mu kam muke hawa,duk sati ranar Alhamis akwai hawan zamiya da mukeyi musamman idan ina nan,nine ma nake shiryawa."

Umma tace"wato kana son Doki kenan."

"Sosai kuwa."

"Don Allah Yaya Yarima kayi mana anan,kaga gobe ma Alhamis."

"A'a Bilkisu a bari a shirya kafi..."

"Haba Umma wane shiri akwai duk abin buƙata."

Yarima yace"Haka kike da zumuɗi?"


Umma tayi dariya"Ai wannan tafi hakan ma.

Sun jima sosai,har Yarima baisan ya kwashi wannan lokacin a wajan Umma ba,Haka ta matsa mashi akan ya ƙara cin wani abu amma yace baya buƙata yanzu.

Bayan ya fita yaje masallaci yayi salla sai lokacin suka haɗu dasu Yarima Faruk su ka yita fira abinsu.

             ****
Cikin gidan kuwa sai gulmace gulmace ake musamman tsakanin Bayi,Fadawa,kuyangu da sauran ma'aikatan gidan,saboda Kuyangar Aymana takai labarin yadda Yarima Amin ya shaƙu da Fadawanshi dai bai nuna banbanci,har abinci yake ci dasu,suna halin Allah wadai da DARUL-BILYAM domin anan tsantsar Mulki  yake.

Lokacin da ya koma Ɓangaran su acan ya samu Aymana da tawagarta sun kawo mashi abinci,godiya yayi mata tare da faɗin"Zaku iya tafiya saboda zanyi Bacci ne yanzu." sai dai cikin kulawa yake magana.

"Ba damuwa zamu dawo zuwa anjima don tabbatar da baka buƙatar wani abun."

Yarima ya jinjina kai,don bacci ne a tare dashi kasancewar ya saba ɗanyin bacci da rana,gaya yau baiyi ba.

***
Bayan sallar isha Aymana ta na zaune ɗakin Umma ta fara jin maganganu sanarwa akan hawan da Yarima Amin zai yi wato baƙon masarautar su.Mai sanarwa yana sake maimaitawa.

Sosai ta yi Mamaki wane irin hawa zai yi haka,waye ya bashi izinin yin hawa a masarautar su.,kenan yanzu za a rinƙa yin wani abu ba tare da sanin ta ba.

Zunbur ta yi ta miƙe ta na ɗaukar wani mayafi ta na fitowa,don ba zata iya jurewa ba.



*Muje zuwa.*
Haliloss.
[10/29, 11:13 AM] Rahma gr: 💙💙💙💙💙💙💙💙
      *MASARAUTA.*

*2021*
      *HAƘƘIN MALLAKA*
*HALIMA ILYAS KANGIWA.*
       (AuntyHaliloss).

*SHAFI NA UKKU*

A ƙofa ta haɗu da Hajiya ta na shirin shigowa ɓangaran,Aymana ta sauke ajiyar zuciya Hajiya tace "Yanzu jakadiya ta ke gayamin Hawan Yarima,kenan zamu saka ido ya zama shima ya na da wani tsari a gidannan."

"Sam ba zai yiwu ba,ba zai samu wannan izinin ba."

"Ai idan bai samu ba ba za ki ji Sanarwa ba"

"Kenan Mai martaba ya bada umarni?"cewar Aymana tana zaro ido,don tasan an riga an gama tunda har Maimartaba ya bashi izini.

Hajiya ta har zuƙa"Lallai ba zamu saka ido ba,wai miyasa Maimartaba baya tunanin ko Yaron nan yazo da wani tsafine,baya tunanin ko yazo ƙara mallakar gidan nan."

"Ko ma miye nizan je gun Baba,zanyi magana dashi."Ta yi maganar tana wuce Hajiya.

Aikuwa haka akayi Aymana ta na zuwa duk mutanen ƙofar babu wanda ya tambayeta ko Lafiya za ta shiga wajan Sarki a yanzu,ganin fuskarta a ɗaure hakan ya sa Gaisuwa ce kawai ta haɗa su.

A Zaune ta samu Maimartaba,ta nemi izinin zama tare da Gaishe da shi kamar yadda ta saba,kallonta yayi tare da faɗin

"Fuskar ki babu walwala Allah ya sa ba wani ya taɓa ƴarlelena ba"

Jin yayi salon rarrashinta da bata dama hakan yasa ta samu kwarin guiwa"Akan Hawan zamiya da akace Yariman Toro zaiyi ne"

"Me ya faru da hawanne?"

"Maigirma ina ganin kamar muna sakin jiki,da kuma basu dama data wuce iyaka,ina gudun kar hakan ya..."

Bata ida ba ya katseta"Aymana har yanzu abinda baku gane ba shi zaman lafiya yafi zama ɗan sarki,Ke yafi ma sarkin kan shi,Mu zauna da Masarautun nahiyarmu lafiya shine zai bamu damar kuɓuta daga nauyin da Allah ya bamu"

"Baba amma Takobin gidanmu dake hannun su fa kenan."

"Kar a kumayi man magana akan wani abunmu dake gunsu,Sun riga sun ci gasa,hakan ya basu damar mallakar takobin gidannan."

"Amm.."

kafin ta ida ya katseta"Zaki iya tafiya,Ni da kaina na bada izinin hawa ga Yarima Amin,babu wanda ya isa ya hana,kuma babu canza baki a tare dani."

Wani irin abu Aymana taji hakan yasa ta duƙar dakai tana neman afuwa ganin fusatar da yayi.

Cikin wani irin yana yi tayi ɓangaren Hajiya acan ta samu bata nan sai dai tana ɓangaren Mama,a mamakinta duka yaran gidan suna zaune.

Ko da suka ganta basu tsaya tambaya ba,Aymana bata zaune ba ta dafa wani"Akan wani yau Sarki ya haƙiƙance mani,wannan wane irin abune."

"Me sarkin ya ce?"

"Ya ce babu makawa akan abinda ya ce?"

Ta na maganar fa juya tana fita daga ɓangaran,Sashen Umma ta nufa acan ta samu Bilkisu tana ma Umma tsarin yadda zasuyi.

Aikuwa tasha faɗa agun Aymana,Sai dai Aymana bata samu goyon bayan Umma ba,don Umma bata son wasa haka bata lamunci raini ba.

Aymana ta dafe kai tana zama"Shi kenan Umma kuyi Hakuri"

"Ni ba haƙuri na nemi ku bani ba,kuna ɗauka mutanen gidannan suna son kune komi?dole ne sai kunyi haɗin kai dasu?"

"Ni dai Allah Umma na daina kamar yadda kika buƙata." cewar Bilkisu.


Aymana ta ce"Yanzu Umma akan hakane kike wanann abin?taya zamu bar wasu can su taka masarautarmu?"

Yar dariya Umma tayi"Ga ki Babba amma har yanzu kanki yana maki rawa,ke duk soyayyar da Maimartaba yake maki kina ɗauka mutanen gidannan suna farin ciki ne?"

Aymana ta miƙe tana fitowa,sashen su ta nufa don hutawa,ita sam bata saba da wannan hayaniyar ba.

A ɓangaren yarima kuwa ya ɗan zuba ido zuwan Aymana da mutanen sai dai ankawo mashi abinci banda ita,sannan kuma bai tambayi inda take ba.

           *****
Tun da ta tashi da safe ta fito gidan tsaye take ana mashi shirin abinci,sauri take don tana son zuwa gunshi,saboda ta tambaye shi abinda zaya iya buƙata a wajen hawan.

Kuyangartace ta shigo wajan girka abincin,tana sallama tare da faɗin "Ranki shi daɗe ina da magana."

Aymana ta kalleta tana juyawa"Ku ci gaba kina zuwa."

Wajen farfajiya suka fito"Uwar ɗakina akwai matsala,Naga Hajiya ta aiki Jakadiya ta biyu cikin gari."

"Me hakan ke nufi?"cewar Aymana

"Jiya naji suna faɗar Baƙon nan bazaiyi hawaba,idan ma yayi bazai sauko lafiya ba."

Zaro ido Aymana tayi,ta dafe kai"Maza kira min Bilkisu ina ɓangaren Umma."

Acan suka haɗu Aymana ta gayawa Umma Abinda ya faru,Umma tace"Lallai ku gayawa Yarima Amin kar yayi hawa yau"

Bilkisu tace"Ina gudun suyi mashi yadda sukayiwa sarkin yaki."

Aymana ta miƙe "bamuda lokacin ɓatawa ya zama dole mu dakatar da Yarima"

Fita su kayi da sauri suna nufar ɓangaren yarima Amin,Abisa mamakin su sai suka samu baya nan ance ya shiga cikin gari.

Hakan ya ɗaga hankalinsu sosai,Bilkisu ta kalli Aymana  tana tambayarta yadda zasuyi.

Aymana ta juya tana dafe kai,saika kuyangu sun shigo da kayan abincin Yarima.Wata irin gigitacciyar tsawa ta daka masu tare da korasu,har saida ɗaya cikin su tayi zubar da kayan marmarin dake hannunta.


"Zan kuma komawa don neman alfaramar sarki,wanann lokacin ba zamu bari a cutar da wani ba"

Wata irin kora Maimartaba yayiwa Aymana,don duk tunanin shi bata da wani dalilin da ya wuce gaba,ranshi ya ɓaci sosai akanta.

Umma ta samu tana kuka"Yanzu haka zamu bari ayi Hawannan A cutar da wani."


Umma tace "kuyi tunani?"

"Ba zamu bari Jakadiyya ta biyu ta shigo gidannan ba har sai an gama hawannan,Haka kuma ba kowane zai shigo gidannan ba har sai an gama Hawa."

Bilkisu ta miƙe "taso muje"

Umma tace"Kar kuyi gaggawa,ku bari sai gab za a fara don kar su ankara.
      ****
Aymana da kanta ta shiga filin dake gidan ganye na cikin gidan anan ta sa ana gyrawa za ayi Hawan,kowa yayi mamaki ganin ba anan aka saba yin wani hawan al'adaba a gidan.

komi aka tsarashi cikin tsari na alfarma,acewarta jar yarima ya raina masarautar su yayi tunanin basu da kayan Ado.

Shi kuwa Yarima yaje gun wani abokin shine a cikin gari,don zaman gidan ma yaɗan dame shi.
   
          *****
Ƙarfe Ukku yahau hanyar dawowa a lokacin yana da sauran Awa ɗaya tak wadda zai shirya don yin hawa.

Cikin Mamaki ya ke kallon gidan an gyara anyi kwalliyar sarauta sosai da abubuwan ado,amma ƙofofin gidan rufe yake.

Haka su ka tsaya suna jiran abasu umarnin shiga,Amma basu samu ba.

Sai dai an sanar dasu ta ƙofar bayane zasu iya shiga saboda Aymana ta Hana kowa shiga gidan yanzu.

Bilal abokin Yarima ya kalleshi yace"Dama ana hana shiga masarauta ba tare da sanarwa ba."

Taɓe baki yayi"Ina tunanin su suna yin hakan,amma bakaji wacce aka ce ta hana ba?"

"Wacece Aymana?"

Shiru yayi mashi ganinta a tsaye a ƙofa da kuyangu zagaye da ita.

Hakan ya ɗan ɓata ran yarima a karo na farko,Shi kan shi baisan lokacin da ya haɗe raiba.

Ya kalli Billal"Mu tsaya anan."

Tsaida mota yayi Yarima ya buɗe ya fito cikin kamala da taƙamar sarauta,Aymana ta kalle shi yana ma fadawanshi magana da suka fito a motarsu.

Aymana ta matsa gun Yarima tana wa fadawan magana"Ko zaku iya bamu waje?"

Yarima ya kalleta"Zaki iya magana ba sai sun bar wajan ba"

Aymana yau taga kamakar Sarauta a tare da shi,hakan yasa ta juyar da kai"Muna shirin Hawane naga kamar ka taushe hannu"

"Lokaci zai ishe ni shiryawa an..."

kafin ya ida Aymana ta ɗan ja baya tana ɗaure fuska,Yarima kuwa baisan Aymana tana tsaron lafiyar shi bane.

A ƙafa zasu ida takawa zuwa ciki,sai ga Bilkisu ta fito,a bisa mamakinta sai taga yarima ya sakar mata fuska suna shiga ciki.

Har kofa takaishi,suka shiga shida Bilal fadawanshi kuma suka dakata daga farfajiyar wajan.

Aymana ta ba wa masu aikin Umarnin hana kowa shiga gidan daga lokacin har dare,sai da izininta,wanda ya saɓa kuwa sai haɗu da hukuncinta.

Zuwa tayi ta kwashi kayan da ta tanada domin shirin yarima kama daga Shadda,kayan hawan doki kayan kwalliyar jiki da takalmi,Agogo da rawani komai an haɗa mashi.

Itace gaba zuwa ɓangarran a falon farko ta tsaya ta ga yana waya hakan yasa ta dakata tare da nunawa ma'aikatan su aje akan kujerun ɗakin.

Yarima yayi bankwana tana tsinke wayar tare da mai da hankali kanta"Wannan kayan fa?"

"Sune zakayi amfani dasu wajan Hawan,zaka iya dubawa idan akwai wani abun da kake buƙata"

Ɗan murmushi yayi"Duk na haɗa kayan da zanyi amfani"

"Da wannan ne za ka yi amfani."

Za yayi magana Ai mana ta kalli ma'aikatan zaku iya jirana a ƙofa.fita sukayi.

Bilal ya kallesu duka biyun"Kai ka saka wanda tace tund..."

"Na riga na fidda wanda zan saka"

"Shi kenan zaka iya saka wanda yayi maka,amma kayi komai a hankali,sannan kaji tsoron wasu masarautun da ba naku ba"

Tana maganar tana juyawa,binta yayi da kallo,yana miƙewa tsaye,Bilal zaiyi magana,yarima ya dakatar dashi.

Ƙarfe huɗu kowa na gidan ya halarci Gidan ganye,ma zaunan da aka tana 
da ya gewaye wajan,kowa a wadace,a lokacin harmasu kiɗa da busa sun fara,ga tambura ana dokawa.

Hajiya,Mama da mutanansu suna zaune a nasu ɓangaran.

Yaran sarki su Yarima Shureim duk suna nasu ɓangaran, kuyangu,bayi da fadawa kowane ya samu waje,saidai wasu a zaune wasu a tsaye.

Ya rage Mai martaba ne da Yarima amin ake jira,sai kuwa Gimbiya Aymana wacce take ta shiryawa kamar itace ta shirya Hawan tun farko.


*ku biyo ni*
[10/29, 11:14 AM] Rahma gr: 💙💙💙💙💙💙💙💙
      *MASARAUTA.*

*2021*
      *HAƘƘIN MALLAKA*
*HALIMA ILYAS KANGIWA.*
       (AuntyHaliloss).

*SHAFI NA HUDU. 4*

*Sadaukarwa ga Mum Sayyed & Noor ina jin daɗin yadda ki ke posting littafin Masarauta.💖💖💖*

Yarima kuwa shiga ya yi irinta yaran sarakan nahiyar,bai saka kayan da Aymana ta bashi ba,tun a ƙofar ɓangaren ya hau dokin shi sai faɗawa dake jan linzami.

Haka suka nufi wajan taron,Dai-dai lokacin Aymana ta na kan zama saman kujerar da aka tanada dominta.Chak taja ta tsaya don kallon shigowar Yarima Amin,ayau yayimata kalar Sarauta sosai shigar ta burgeta duk da taji babu daɗi ganin bai saka nata kayan ba.

Murmushi tayi tasa hannu ta ɗan gyara Alƙebbar jikin ta,Bilkisu ta matso"Kin ga ɗan gayun Yarima ko?"

murmushi ta kumayi mai nuna isa tana riƙo hannun Bilkisu.anan aka sanar da zaman Aymana sannan Yarima Amin.

Sai dai yace yana jiran zuwan maimartaba kamin zaman shi,Yana kan faɗa sai ga Sarki ya shigo da zagagen shi,ana mashi kirari.

Yarima ya sauko yana nufa gun Sarki anan ya kai gaisuwa,Sarki ya miƙa mashi hannu,shi kam yarima baya iya haɗa hannu da Manyan shi hakan yasa ya ƙara sunkuyar da kai.

"Fatan komi ya kammala."

"InshaAllah yanzu za a fara"

"Allah ya bada sa'a"

yana niyar tashi sai ga Aymana ta zube gaban sarki don gaishe shi"Aymana shiri yayi Allah yayi maki Albarka"

"Ameen Baba"

A tare suka miƙe yana nufar tsakiyar filin yayin data koma kan kujerarta,Yarima yana hawa dokin aka faɗi cewar Zai fara zamiyane ga Gimbiya kafin Sarki.

Aymana ta fara kallon mutanan wajan dake kirari suna kiɗe kiɗe.

Can ƙarshen fili ya koma Yarima ya gilgiza linzamin doki yana ƙara daidaita sirdi.

kafin kace mi,dokin ya harzuƙa ya fara sukuwa,ya na sassarfa,dokin ya fara gudu yana gudu idan ka gani zakayi tunanin Yarima zai faɗo,da gudu dokin ya nufi Wajan Aymana,a tunanin kowa Aymana zata razana,amma Sai miƙewa tsaye da tayi tana gangarowa tana tunkarar dokin.

ihu aka saka,Dokin yayi wani irin kuka yana ɗaga hafa kamar zaya haye Aymana.wata irin zamewa sukayi daidai lokacin Yarima ya zare wata wuƙa yana tilli da ita zama.

Ga mamakinsu Dokin ya tsaya wuƙar ta dawo hannun Yarima,kiɗa da busa aka soma,Yarima ya sauko yana miƙa dokin hannun wani bafade.

Haɗa ido sukayi da Aymana.Murmushi tayi hakan shima nashi ɓangaren.

Ya juya yana ɗaga hannuwa sama.yayi tattaki.

Hajiya da Mama suka kalli juna basuyi tunanin Zai sauko kan dokin lafiya ba,Jakadiya ta biƙe haɓa"To ko dai shima da abinda ya taka?"

Shi kuwa Yarima wajan zama ya nufa,ya dan zauna kadan ana gudanar da wasu shagulgulan,ya mike ya nufi cikin gida bai jima ba ya dawo da shigar kayan da Aymana ta kai mashi.

Ya k'ara yin kyau sosai kowa ya san yarima akwai gayu,ba b'ata lokaci ya kumayin zamiya ga Mai martaba.

Kowa abin ya burge shi.

Sai da aka fara kiran sallar magriba aka tashi,hakan yasa kowa ya wuce.

        ***
Washe gari Aymana bata je gun shi ba,saboda tsananin gajiya,mutanan gidan sunji dad'in zuwan yarima koba komai sun samu sauk'i daga bangaran mulki irin na Aymana don yanzu sai su wuni basu ganta ba.

Da marece Yarima ya b'angaren Kaka wato mahaifiyar Maimartaba,fira suke sosai Kaka tace"Gaskiya idan ka tafi zamuyi kewarka"

"Nima haka nake tunani zanyi kewarku fiye da yadda za ku yi"

Za ta yi magana Bilkisu ta shigo"Na yi tunanin kana d'akin Umma naje tace baka Shiga ba."

"Daga wajan Sarki nayo wajan Kaka."

"Ta nan tana maka surutu da tsegumi da fad'a ko."

"Jini da Yarnema,ni ce mai tsegumin,yaushe rabon da in ganki d'akin nan ma."

Yarima yayi dariya"Ki barta so ta ke tayi tsokana shiyasa"

Kaka ta gyara zama"Barta yanzu in korata"

Bilkisu zatayi magana sai ga wata Baiwa ta shigo,ta gaishe su tare da matsawa wajan Kaka,Bilkisu ta ce"Lafiya kuwa?"

"A'a dama Gimbiya ce ta turoni in duba Yariman Toro,ta je ba ya nan."

Yarima ya kalli agogon dake sak'ale hannunshi,Bilkisu tace"Je ki ce gaya nan b'angaran?"

Ta mik'e Aymana ta maida hankali gunshi"K'ila abincinka aka kai?"

"Zai iya yuwwa hakan."

Kaka ta ce"Lallai ka shigo gidan nan da sashen dama,wato Ja'irar yarinyarnan ce take neman ka."

Dariya yayi,Bilkisu zata yi magana sai ga Aymana da mutananta.

"Za ku iya jirana a k'ofa"

Far sun juya Aymana tace"Farida ki kawo mana abin motsa baki,kar ki wuce minti Ukku."

Cikin sauri zata juya yarima yace"Farida ko?"

Kuyangar ta juyo ta maida hankali gunshi"Na ga waje akwai rana,ki ce masu su tafi kawai Gimbiya zata nemesu idan tana buk'atar wani abun."

"To ranka shidad'e."

"Ke kuma kibi a hankali kar kiyi saurin da zai sa ki zubar da abinda kika d'auko"

Anan bata bada Ansa ba don ta san dole tabi Umarnin uwar d'akinta.

Yarima ya juya yana kallon Aymana wanda take fad'in "Sannunku da hutawa?"

Ta matsa wajan Kaka ta durk'usa"Kaka sannu da gida,ina fatan kun wuni lafiya."

"Ki na so kiga na wuni lafiya amma baki zuwa gaishe ni."

Dariya tayi sosai har sauti yana fita,Da sauri yarima ya kalleta tunda yazo sai dai yaga murmushinta amma ba dai Dariya irin haka ba.

"Ai Kinga abin da yake hananu zuwa irin...."

"Tafi can,dama bakiyi niya ba"

"To yanzu dai ayi hak'uri"

"Bani yin hak'urin ga Yarima nan kullum sai ya shigo amma..."

"kaka tunda ta bada hak'uri ayi hak'urin" cewar yarima yana 'yar dariya.

Bilkisu ta ce"Kai kuwa ka barsu,kayi kallo."

Aymana ta juyo kanta"To Kaka kinmaji yarinyar nan so take daga kanmu"

Dariya kaka tayi"Barta ai na fasa fad'an,tana fama da kai kamar na k'adangare"

Gaba d'aya sukayi dariya,Aymana ta mik'e tana komawa kan kujera,ta kalli yarima"Tun d'azo nake duba ka kum..."

"Ina nan."

"To sannu da hutawa,fatan baka buk'atar wani abun?"

Yanzu yarima yad'an fara fahimtar Aymana,ita kawai raini ne bataso daga mutaten gidan,amma idan ita da mai wani muk'amine zata saukar da kanta.

Kallon shi kawai take ganin kamar yana tunani,ganin zai juyo tayi saurin maida hankalinta kan wayar hannunta.

"Ina nan ina  cewa idon yaron nan ya tafi sai munji babu dad'i." Cewar Kaka dake kallon Aymana.

Shiru tayi mata"Ba ki ji na ne?"

"Uhmm haka ne Kaka."

"Ai zamu tambayi Sarki mu ma muje Toro mu..."

Cikin sauri Aymana ta kalli Bilkisu,Yarima kuma ya kalleta"Da naji dad'in zuwanki Bilkisu."

"Ai ko bai barku juwa ba ni zan sa shi ya barku"

Kuyanga ta shigo da kayan lambu akan tire babba ta nufi gun Gimbiya.

"A'a can zaki ajiye,ni Ayaba kawai nake buk'ata"

Ajewa tayi tana d'aukar Ayaba,ta koma kun Aymana,ta na b'are mata bayan Aya.

Aymana ta amsa ta na kaiwa baki.Farida ta kalli Bilkisu tace"Uwar d'akina in b'are maki naki ne"


"A'a zata yi da kanta,ki tafiyar ki kawai."

Farida ta juya kan Aymana"Zan iya tafiya."

"An ba ki umarni kuma sai kin kuma tambayata raini ne wannan komi?"

Tana magana yana d'an tasowa alamar fad'a"Kenan idan nace ki tsaya shi ba zaki bi nashi umarnin ba"tana magana cikin zuciya.

"Ki yi hakuri Gim..."

"Dalla b'ace min da gani."

Mik'ewa tayi,dai-dai lokacin Yarima ya kalli Bilkisu "Idan bance ta barshi ba kema za a b'are makine?"

"A'a"

"Ya fi kyau ki san abinda zaki ci yana da muhimmanci,musamman kayan lambu,baki san me ta tab'a ba kafin shigowarta"

Aymana ta kalli Ayabar hannunta,sai taji bata son ci don ita kanta bata son k'azanta.mik'ewa tayi ta aje kan tire din da babu komai.

Kowa yayi mamaki,Yarima yaso k'ara magana akan abinda tayiwa Farida sai dai kuma baya so taga ya ciki shiga shirginta,hakan yasa ya Barta sai wani lokacin.


****

Zuwan Yarima Amin da yan kwanakin da yayi ya fara sauya komai na gidan musamman agun ma'aikata da wanda suke barori a gidan

Yarima har zama yake dasu yanajin buk'atun su,wani abun zasuce Aymana ce take da ikon kawowa a gidan amma bata kawoba.

Ya fahimci itace take komai,sai dai kuma bata ba Talakawanta damar fad'an muradin su,bata da lokacin zama gunsu.



*Ku biyoni*
[10/29, 11:14 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).


*SHAFI NA BIYAR. 5*

*SADUKARWA GA Mrs S. Waziri.*

Yau zaman su a fadar mai martaba ne,wata ƙaramar fada da yake zama da mutanen gidanshi,sai dai babu wanda yake magana kowanne da abubuwan da yake tunani,Yarima Amin ya na gefen sarki, Aymana tana nesa dasu,Bilkisu kuwa tana gun Umma suna dan magana jefi-jefi.

Hajiya da Mama kowane yana nazari akan zaman Yarima Amin da maimartaba,gabaɗaya sun kasa fahimtar yadda Maimartaba yake son zama da Yarima a yanzu duk wata kulawar da yake ba yaranshi maza ya koma kan Yarima Amin.

Shi kuwa Mai martaba a bisa zaman da yayi da Amin ya fahimci asalin kyawun hali da ɗabi'u irin na shi musamman akan na ƙasa da shi.

"Zuwa dare ina son ganin ka a ɗakina."

Yarima Amin ya kalle shi cikin ɗan razana don ya san tunda yazo gidan bai taɓa shiga cikin sashen sarki ba balle har ɗaki.

"To in sha Allah Baba."

Mai martaba Ya miƙe yan kallon gimbiya Aymana ita ɗinma shi take kallo,murmushi yayi hakan ya bata damar miƙewa tsaye don yi mashi rakiya.

Sauran mutanen wajen kuwa,sauka lafiya suka yi mashi.

Umma ta miƙe tana barin wajan tare da faɗin "Na barku lafiya." 

Wasu daga cikinsu sun amsa sai dai wasu sun bita da kallon ko in kula.

Yarima Amin kuwa ya tashi zuwa ɓangaren shi,yayin da ya masu bankwana cikin ladabi.

Anan fa suka buɗe babin cigaba da gulmace-gulmace da maganganun nuna tsana akan Yarima.

Hajiya ta ce"Ya zama lalle mu san abin yi tun wuri,don naga wankin hula yan neman kaimu dare."

"Yarima nan yana gab da komawa mafifici a gidannan"cewar Mama da ke gyara zama.

Yarima Shuraim ya ce"Ki bar komai hannu na da kanshi zai tattara ya koma don ba zan laminta,ina mai jiran gado in koma ɗan kallo daga nesa ba."

       ****
Da yamma  Sarki ne zaune da Umma tana zuba mashi shayi a kofi,a duk cikin matan shi Allah ya gani ya fi son Umma,domin Soyayyar ne ya shafi Aymana,saboda sauƙin hali,da ba abu baya,sam ita babu ruwanta da shiga shirgin da ba nata ba.

"Gimbiya ina so muyi wata magana da ke?"

Ta miƙa mashi kofi tana faɗin"Ina jinka rankaya daɗe."

Murmushi yayi tare da tashi zaune daga kishingiɗe da yake"Me kika fahimta kan yaron nan Yariman Toro."

"Wajen me kenan."

"Halaiya da kuma ɗabi'u."

"Yaro ne mai ganin girman mutane ga sanin darajar al'umma, kafin zuwansa banyi tunanin zamu same shi a haka ba..."

"Shi kenan barni nan,dama na saba jin bakinki yana faɗin alkhairan mutane"

Yar dariya tayi"Kenan baka yadda ba,to ka tuhumi fadawa da sauran mutanen gidan Ni dai nasan...

"Ina son ba shi Auren 'yata Aymana na..."

Cikin yar razana ta ɗago"Shi yace maka..."

"Ni ne nake son haɗa auren"

"A gani na idan bashi yayi maganar ba kar mu fara,ganin yadda zamani ya canza" tayi maganar cikin sanyin murya don tasan bata isa sauya ra'ayinsa ba, domin ya bata haƙƙinta ne na mahaifiya.

"Ina son Aymana,ina son ganin ta zauna hannun nagari,Soyayyar da nakewa Aymana wani lokaci na kanji dama Namiji ne da nan da lokaci ƙanƙani zan sauka na bata karagar mulki na."

Umma ta ɗanyi shiru,tare da zurfafa tunani idan bata amince ba waye zai auri Aymana wanda suke ganin zata samu kulawa,dama kyan ɗiyar sarki ta zama matar sarki ko da wata ranane.

"Ya zamu yi da maganganun mutanen gidannan,ina tsoron gabar dake tsakanin mu ta saka rauni..."

"Wai har yanzu kuna ganin akwai gaba a tsakanin mu,Mutanen nan fa gasar shekara suka ci,hakan ya sa aka basu Takobin gidan nan,abun da ya wuce tun shekara da shekaru shi kanshi Babana Labari ya samu balle ni."

"Me Kaka zata ce idan taji zancen nan."

"Ki bar komai a hannuna,ina son fita haƙƙin kine na mahaifiyar yarinyar nan."

"Na amince"

***

Cikin Marece saida Mai martaba yabi ɗakunan manyan gidan irinsu Mahaifiyar sa wanda suke kira da Nene,da kaka ya basu shawara tare da sanar dasu.

Kaka harda Yar rawa"Wallahi abinda nake guri kenan,sai dai bani so ace na cika kawo abinda ba a amince da shi ba,Ai Aminu yaron kirki ne,ga sanin darajar manya."

Sai dai inda aka samu matsala wajen Mahaifiyar Sarki,domin Nene mace ce mai ra'ayin riƙau,duk yadda yayi don fahimtar da ita ya kasa,haka suka tashi shi yana kan ra'ayin shi ita kuma tana kan nata.

***

Ɓangaren Aymana kuwa ba ta san abinda ke faruwa ba,tana cen don haɗa abincin dare na Yarima,babu abinda ya dame ta, gurin ta ayi mashi kalolin abinci don bata son yaga kamar basu da wani abun a gida.

Umma kuwa harta fara shedawa Bilkisu"Umma ko kinsan tun ranar hawan nan,nayi sha'awar ganin Aymana da Yarima Amin,Allah sun dace."

"Ni kaina nayi ra'ayin sai dai ina godiya ga Allah daya kawo abin cikin sauƙin."

"Bari na gaya mata."

"A'a sam karki kuskura."

***

Ƙarfe takwas Aymana ta shiga ɓangaren Yarima ita da kuyangunta,yau ba shi ɗaya bane harda abokinshi Bilal,ta ga ta san fuskar shi,sai da tayi tunanin sannan ta tuna shi ne wanda suka shigo ranar da akayi Hawa.

Bayan amsa sallama Aymana ta ce"Sannun ku da gida."

"Ina wuni Yarima ya bata amsa."

Wannan shi ne karo na biyu da ya gaisheta,azuciyarta ta ce baza a kuma ba,ta ma rasa abin cewa hakan yasa ta ce"Baƙo gare ka ne?"

"Eh."ya bata amsa ta juya tana faɗin"Yau ma sai ance ku ajiye"

Cikin sauri suka hau jera abincin,tare da neman izinin komawa ida kwaso wani.

Bilal ya kalleta yace"Ina jin Gimbiya Aymana ashe da rabon in ganta."

Ɗan tsuke fuska tayi, Yarima ya kalle ta"Ka ga Aymana."

"Uhmm" ta ce ta saka hannu Aljihun doguwar rigarta,ta fiddo wayarta tana fara dannawa.

"Da kin sanar da ba a kawo abincin nan ba,yaufa mutane na sun shiga gari,abincin yayi yawa."

"Idan ka gama sai a mayar."

Bilal ya kalli Yarima"ka ce zaka shiga cikin gida kuma."

"Au ka ganni ko,kiran Maimartaba ne dole in shiga,da ba ka tunamin ba bansan ya kenan ba"

Ya juya yana kallon ta"Kin san me za'ayi?"

Yana maganar yana saka hula tare da takalmin, Tsayawa tayi tana kallon shigar shi,wani farin yadine ɗinkin riga da wando rigar iyakarta guiwa, babu aiki jikin kayan sai wani maɓallai masu launin ja dake jere a tsakiyar gaban rigar zaka iya hangar singileti fara dake ciki,hannun lins ne.
Hular daya aza ta ƙara fiddo asalin kyawun fuskar.

Sauri tayi ta kauda kai "A'a"

"Ko akai abincin a ɗakin Kaka zanje can na ci,Yanzu Maimartaba yake son gani na."

"Abokin ka fa?"

"Zai zauna jirana ai"

Yana maganar yana bi ta gefen ta,akan kujera ya ɗauki wata jar rigar Jabba yana azawa akan kayan,sai ya ida komawa jinin sarauta ko wani baƙon matashin  malamin addinin Muslunci.

Harɗe hannuwa tayi tare da binshi da kallo,Bilal kuma ita yake kallo ganin zata juyo yayi saurin kauda kai.

Aymana ta maya bayan Yarima,sai dai ta bada umarni kamar yadda Yarima ya buƙata,ɗakin ta ta nufa don shirin bacci.

Yarima lokacin da ya isa Maimartaba yana zaune hakan yasa ya gane ya ɗan jima yana sauraren zuwan shi,cikin ladabi ya durkusa,yana gaisuwa.
"Ka zauna Yarima fatan ka wuni lafiya."

"Ina neman afuwar rashin zuwana akan lokaci."

Sarki baiyi magana ba sai dai zama da ya gyara yana faɗin"Aminu na kiraka ne don sanar da kai irin farin cikin zuwan ka da nayi da kuma kyawun halinka, nayi ma mutanen gidan nan sha'awar ace sune suke da hali irin na Masarautar ku."

"Mun gode Baba"

Gyaran murya Sarki ya kuma yii"Saboda hakan na yanke wani hukunci ba tare da sanar da kai ba,ko neman izininka."

Yarima ya ɗan jinjina ki"Kana da ikon Hukunci akan duk wanda yake ƙarƙashin masarautar nan,balle ni Baba,Ina jin ku kamar manyan gidanmu."

"Ina son baka Auren 'yata Aymana Yarima."

Cikin firgici Yarima Amin ya ɗago sam bai taɓa tunanin wannan shi ne abin da zai fito bakin shi ba"Ban saka ka akan dole ba Aminu,amma kana da ikon Zaɓa ko faɗar ra'ayinka akai"

Yarima kuwa tuni ya shiga tunanin halin da ya baro gidansu yadda suke son ganin ya fiddo mata don yin aure,a zaman shi na ƙarshe da mahaifiyar shi sun tashi akan zata zaɓa mashi tunda ba abinda ya sa gaba ba kenan.




*Mu je zuwa*

*Haliloss ɗin ku ce*
[10/29, 11:15 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA SHIDDA. 6*

Tunani kawai yake, gyaran muryar da Sarki yayi shi ne sanadiyar dawowar Yarima Amin cikin hankalin sa"Ina jin ka ko kana ganin na baka lokaci don yin nazari akan magana ta?"

"A'a Baba ai wannan hukunci ne ka yanke akaina,wane tunani kuma bayan naka?Na Amince,kuma zan bi umarninka kamar yadda zanbi umarnin Sarkin Toro."

Wani farin ciki ya ziyarci zuciyar Sarki"Naji daɗi Aminu,Allah yayi maka Albarka,zan nemi Babanka na sanar mashi da kaina."

Sunkuyar da kai yayi,sosai ya ƙarajin nauyin Maimartaba yanzu"Za ka iya tafiya,Allah yayi mana jagora."

Yarima ya kuma sunkuyawa cikin ladabi"Na gode Baba"

Murmushi kawai Maimartaba yake yi,shi kuwa da kyal ya iya miƙewa yana ɗan dafe ƙirjin shi dake bugawa da ƙarfi,yana fita ɗakin yayi cikin gidan.

A mamakin shi anan ya fara ganin gungun mutane sosai ranshi ya bashi maganganun da suke akan auren shi ne da Aymana.

Yarima kasa wucewa ɓangaren Kaka yayi don ba shi da wani kuzarin hakan.

Akan kujera ya samu Bilal ya ɗan fara bacci ajiyar zuciyar shi ce ta tashi Bilal ɗin.

"Wai ka dawo ban sani ba?"

Bai bashi ansa ba ya cire rigar Jabbar dake saman kayan,kan kujera ya faɗa yana dafe kai.

"Me ke faruwa naganka kamar a hargitse?"

"Kama ce ma?"

"Na ga ka fita lafiya lau amma ka dawo a haka."

Yarima ya rufe ido yana buɗewa"dole ne,taya zan ɓullowa lamarin auren Aymana a lokacin da mutanan gidan nan..."

Bai jira ya ida ba"Auren Aymana?"

"Maimartaba ne ya ce ya bani  aurenta,tare da zaɓi idan bana ra'ayi na faɗa mashi"

"To me ka ce mashi."

"Kana tunanin zan iya musu da shi,na ce na amince amma wal..."

"Amma me? Ai shi kenan zance ya ƙare sai mu shirya biki domin kuwa..."

"Bilal kasan kuwa mutanen gidan nan yadda suke."

"Mutanen gidanne zaka aura ko Aymana?"

"Ita ɗin ma nasani,kuma nasan ba zata amince ba."

"Ni fa tun zuwanta naga dacewar ku"

Yarima ya kauda kai yana miƙewa tsaye"Matsala ta da kai ana maganar gaske kana sako wasa"yayi maganar yana shigewa ciki.

****

Aymana bata san abinda ke faruwa ba,sai washe gari kuma duk gidan an rasa wanda zai tunkare ta da maganar,har ta gama shirya kayan karin Yarima.

Bata same shi a falon ba sai fadawan shi da sukace ya na shiryawa ne.

Fitowa tayi ta nufi ɗakin Kaka,Kaka ta rangwaɗa guɗa"Na kusa aurar dake in huta da zuwa kwasar min abin..."

"Waye za kiyiwa auren?"

"Ke mana,ba ki da labari?"

"Kaka kenan yau kuma da wannan tsokanar kika tashi,bari inje in dawo mu ida maganar"tana maganar tana yin hanyar fita.

"Kin dai kaima angon naki abinci ko?"

Wani irin juyi Aymana tayi"Me kike ce Kaka?"

"Angon ki Yariman Toro,gaki Gimbiya ga shi Yarima"

Aymana tayi tatttaki zuwa wajen ta"kibari karma yaji don Allah hakan zai zubar da..."

"Ai Maimartaba ma ya faɗi mashi."

Hanyar ƙofa tayi tana sauri,karo sukayi da Hajiya"Gimbiya kinji abinda Sarki yayi?"

"Kar ki ce min da gaske ne Hajiya?"

Hajiya ta dafe kai ta jingina da wani bango"Ai bansan mi Sarki yake shirin yiba,taya zai ba da Auren ki ga Yariman Toro,ashe duk Soyayyar da yake cewa yana maki a baki ne kawai?"

"Haba Hajiya wannan fa ba gaskiya bane?"

"Aymana wallahi duk mutanen gidan nan kowa ya sani kuma..."

Kafin ta ida Kaka ta fito"Kedai bakiji daɗi ba,yanzu hure mata kunnuwa zaki yi don baƙin ciki"

Aymana ta sara kai tayi sashen mahaifiyar ta tun kafin ta shiga take kwalla kiran Umma,Umma ta ce"Wannan wane irin kirane Gimbiya?"

Zama tayi dirshen a gabanta"Wai Baba ya bada aure na ga..."

"Yanzu wannan shi ne dalilin kike min wannan kiran,maganar da tun jiya aka gama ta."

"Haba Umma wai ba ku so na ne ko mi?"

"Soyayyar kenan Aymana,Sarki ya zaɓa maki Aminu a matsayin miji,kuma ni kaina na amince"

Aymana zata miƙa  Umma ta riƙo hannunta"Yarima shi ne muji da ya dace da rayuwar ki,shi ne mutumin da zai kula dake fiye da tunanin ki"

Sai lokacin Aymana taji hawaye na bin kuncinta"Umma don Allah kar ku ce haka"

Rarrashinta Umma ta fara yi cikin kalamai masu daɗi,sai dai sam bata ɗauka don tana ganin ko da za ayi mata auren dole to ba dai da Yarima ba.

Ko da Aymana ta bar wajan Umma ɗakin Maimartaba ta nufa sai dai ance mata yana wajan Nene mahaifiyar shi.

Hakan yasa ya nufi ɗakin cikin dakewar zuciya,chak ta tsaya tana sauraron maganganun sarki.

"Na riga na yanke hukunci,kiyi hakƙuri Nene,amma wata rana da kanku zaku ji daɗin haɗin nan,Ina da tabbacin Aymana ba zata tozarta ba kamar yadda kuke tunani."

"Wai kana ɗauka auren Yariman ne kawai mafita,kenan babu wani mai halin kirki sai shi?"

"Ina so taje inda aka san darajarta"

"Ba fa zan amince ba."

Sarki ya miƙe yasan halinta,bayaso su cika gardama,baiyi mamakin ganin Aymana tana sharar kuka ba.

Kamo hannunta yayi suka koma ɗakin Nene"Naso ace nine na fara gaya maki maganar Auren ki Aymana"

"Don Allah Baba kar ka"

"Ba na so ki saka kanki wahala Aymana, Yarima kamar ya zama mijinki,indai ina da rai"

"Baba ka..."

"Ba ki son shi ne?"

Shiru tayi ta kasa magana"kiyi Addu'a akan samun nasarar lamarin,amma ni dai ina maki sha'awar hakan Aymana,inason ganin ki a farin ciki,ina so na aurer dake inda ba zaki tozarta ba."

"Akwai wanda ya isa tozarta jinin sarki"cewar Nene dake gyara zama.

"Don Allah Nene ki barni nayi magana da ita"

"Kinsan bana magana biyu ki ɗauka anyi angama"

Yana maganar yana miƙewa yabar masu ɗakin wani kuka Aymana ta saka tana fita itama.

Duk wanda ya ganta sai dai ya bata hanya yana ƙara waiwayenta,cikin lokaci kaɗan ta fita hayyacinta.

****

Yana gama karyawa ya ɗauko wayar shi,danna wa yayi yana kiran Ummi wato mahaifiyar shi.

Ƙanwarshi Saratu ta ɗauka"Yaya mutanen Darul-Bilyam"

Murmushi yayi ya miƙe ya koma kan kujera"Ina Ummi"

"Ga ta"tana maganar ta miƙa mata.

Ko gaisuwa baiyi ba ya ce"Ran Ummi ya daɗe,kin kusa zama Ummin gaske."

"Au da ni ta wasa ce"

"Za ki ƙara yawan yara?"

"Me hakan yake nufi?"

"To bandai sani ba,Yarima dai ya samo mata"

Dariya tayi tana faɗin "shiririta,wato don kaga abinda nake magana kenan shi ne kace haka"

"Uhmm Ummi ki shirya tarbar suruka Wallahi"

Da farko tayi tunanin wasa yake,sai da Yarima ya kwashe  komai ya gaya wa Ummi,Ummi ta ce"kai Yarima harka amince,kasan bana son abinda zai taɓa min kai?"

"Ummi yaron ki kika sani,itama anaji da ita fa"anan ya bata labarin Aymana a gidan sai dai ya ɓoye wasu halayya nata shi kanshi bai san dalilin Hakan ba.

"To Aminu Allah ya tabbatar da Alkhairi,agaishe da 'ya ta"

Sun jima suna fira Yarima ya miƙe don fitowa waje,shi kanshi baya son haɗuwa da mutanen gidan.

****

Aymana kuwa gari yayi mata zafi,ko wane ɓangare taje babu daɗi,musamman gun su Mama da Hajiya,domin wasu hujjoji suke bata akan an cutar da ita idan har aka haɗata da Yarima Amin.

Umma da Kaka kuwa suna nuna mata gaskiya akan hakan.

Har dare bata ci komai ba,sai ma ɗaki data shige ta rufe kanta.Haka Bilkisu ta sameta sai dai ta kasa yi mata magana,sai kuka da take yi.

Ita kanta Bilkisu taji babu daɗi kuma ta tausayawa Aymana,amma ita kanta tana son auran.

"Yanzu Gimbiya kuka zaki rinƙa yi?wallahi ina da tabbacin zakiji daɗin zama da Yarima"

"Bilkisu don Allah kada muyi haka bani son Auren haɗin nan,taya zanje gidan su Yarima Amin amatsayin suruka,mutanen da su kansu sun san ba mu ra'ayin su"

"Har yanzu ba kida wata hujja,amma..."

"Kina nufin wannan ba hujja ba ce?"

"Ina so ki fahimci yanzu fa babu inda zakije ayi maki wulaƙanci kefa ƴar sarki ce,yanzu baki yiwa kanki sha'awa zama matar sarki?"

Aymana ta juya kwanciyarta"ki ja min ƙofa idan kin fita bana son ƙara jin baki ki.

Bilkisu bata kuma magana ba,ta fice wajan Yarima Amin ta nufa,sosai yaji daɗin zuwanta fitowa yayi suna zama farfajiyar dake ɓangaren"Maimartaba ya sa na kasa fita ko nan da ƙofa"

"Saboda mi?"

"Ina jin nauyin mutanen gidan,gaya duk yau Gimbiya bata zo ba,hakan ya tabbatar min ta samu labarin hukuncin Baba"

"Kwarai ta samu,don duk yau babu abinda ta saka a cikinta,yanzu haka daga gunta nike"



*Ku biyo ni*
[10/29, 11:16 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA BAKWAI. 7*

Yarima ya kalli Bilkisu"Ta ya ya za a barta babu abinci tsawon wannan lokacin,tun jiya,haba Bilkisu?"

Cikin damuwa yake maganar ita kanta Bilkisu wani irin kallo take mashi don gane gaskiyar abin da yake faɗa"Yanzu fa ta ƙi bani lokacin magana balle na yi mata tayin abinci."

Shi kan shi yasan cewar maganar auren shi da Aymana ta zo mashi a kiɗime,amma yasan dole ne ita ma ta shiga hali,musamman yadda yasan mace tana da rauni akan maganar aure.

"Don Allah Bilkisu ki samu abinci ki kai mata"

Miƙewa tayi tana barin wajan,Yarima ya bi bayanta sai dai cikin dakewa ya isa sashen Umma.

Tana zaune saman kujera,Yarima ya durƙusa gabanta,cikin girmamawa fiye da kowane lokaci,tare da gaida ita.

Umma tana murmushi"Alhamdulillah fatan kana lafiya?"

"Lafiya ƙalau Umma."

Shiru yaɗan bi bayan gaisuwar Umma ce ta daure wajan fara mashi maganar auren"Umma nima haka na samu labarin kuma inshaallah ba zaku sameni da aikata ba dai-dai ba."

Sosai ta ji daɗi"Nasan haka Yarima Allah ya daidaita tsakaninku."

Shiru yayi yana kallon ƙasa"Ita tana can tana kukan da bazai fissheta ba."

"Yanzu na tura Bilkisu ta kai mata abinci."

Murmushi Umma tayi,zata kuma magana Hajiya tayo sallama tare da shigowa,suka ansa.

Yarima yaɗan sunkuya ya gaida ita tare da miƙewa zai basu gu.

Hajiya ta ce"A zo zauna,dama maganar taka ce ta kawo ni"

Umma ta ɗan gyara zama tana kallon fuskar Hajiya sam bataji daɗi kallon da take wa Yarima ba.

"Na je na dubo Gimbiya Aymana,tunda muke da ita a gidan nan bamu taɓa ganinta cikin ƙunci irin wannan ba..."

"Hajiya ai dama zata yi hakan amma a hankali zata koma lafiya."cewar Umma.

Hajiya ta aikawa Umma da wani wawan kallo"Sam ba zamu lamunci ganin 'yarmu cikin ƙunci ba,Aymana ta yi magana da Maimartaba ya ce bazai janye maganar shi ba."

Yarima ya ɗan ɗago yana kallon Hajiya yana son karantar ta,ci gaba tayi da magana"Daga ƙarshe ya tabbatar sai idan kaine ka ce baka amince ba."

Umma ta ce"Haba Hajiya wannan wace irin magana ce,ku fa manya ne bai kamat..."

"Idan ke ba zaki iya magana ba to mu ba zamu yi shiru ba."

Yarima ya kalli Umma"Shi kenan Umma karki damu"

"Zaka janye maganar kenan?"

Yarima ya kalli Hajiya ya gano tsantsan makirci a tare da matar murmushi yayi"Ina jin nauyin Baba ba zan iya kallon idon shi na faɗa mashi ba zan bi umarnin shi ba."

Ajiyar zuciya Umma tayi,Hajiya ta ci gaba"To so kake ayi abinda zai kawo danasani,Aymana dai bata sonka  kuma na san kaima ba sonta kake ba."

Yarima ya kalli Umma data yi tagumi,tana kallon Hajiya,Hajiya tace"To ko kana son ta ne?"

"Ba ni so kuga kamar nayi rashin kunya amma tun farkon zuwana gidan nan naji tsananin soyayyar Aymana a tare dani,kuma...."

Hajiya ta miƙe tana buga cinya"Ƙarya kake wannan makirci ne,dama ba don Allah  kazo gidannan ba kazo ne don wasu manufarku akan mu."

Umma ta kalli Yarima"Ta shi kaje,komi kenan za su nemeka"

Yarima ya sunkuya yana masu bankwana ya kalli Hajiya dake huci ya ce"Na barku lafiya." Ya fice.

Umma ya kalli Hajiya"Haba Hajiya wannan fa tamkar zubar da girma ne ga suruki."

Tafa hannuwa Hajiya tayi"kenan harkin bashi?"

Umma tayi hanyar ƙuryar ɗakinta"Na ba shi"

Anan ta bar Hajiya tana cizon yatsa don ba haka taso ba,babu abinda ta tsana irin ganin ci gaban su,musamman sanin yadda Sarki ya fifita Aymana akan yaranta,hakan yasa ta ke baƙin cikin ganin Aymana zata auri ɗan sarki.

Kwafa tayi tana barin sashen cikin sauri ta nufi ɓangaren Mama.

***

Yarima yana zaune da fadawanshi fira yake dasu sosai har yana dariya,babban  cikin sune ya fara magana "Mu fa kwana biyu kenan bamuga Uwar ɗakinmu ba."

Yarima ya girgiza kai"A tunaninka zaka ganta yanzu ne,ai tun ranar da taji labari ban kuma ganin ta ba."

Zasu ƙara magana Yarima ya ɗaure fuska yana tashi don barin wajan,ya ɗan ja rai irin na yaran sarakai,suna ganin hakan suka kame kansu gudun kar suyi laifi.

Cikin gida ya nufa,yau zaije gun Kaka ne yana tafiya ya ci karo da Bilkisu"Ina za ki je?"

"Zanje neman Gimbiya na shiga ɗakinta bata nan"

Yarima ya ɗan taɓe baki,a zuciyar yace ita shikenan sai ta ƙuntata kanta"Zanje wajan Kaka ki same ni muyi fira."ya faɗa a fili.

"To"ta bashi amsa.

Tsaye ya samu Kaka tana sababi don dama ya ji muryarta tun kafin ya ƙaraso,murmushi yayi shi kanshi ya fahimci faɗan kaka.

"Ja'irar yarinya sai kin shanye Madarar nan,ko yanzu in ɓata ranki"

Aymanace zaune kan kujera da kofi a hannunta,sai dai har lokacin bata ɗaga kofin ba balle ta sha.

Yarima yayi gyaran murya Kaka ta ɗago tana tafiya dudduƙe"Sannu da gida Kaka"

Sai da gaban Aymana ya faɗi jin Muryar shi,ta sa hannu tana gyara wuyan rigarta,tare da yane mayafi,kauda kai yayi ganin rigar babu nauyi zaka iya ganin shacin jikinta.

Kaka tace"Zo zauna don ko baka zo ba zan aika kiranka"

"Me na yi Kaka?"

Zata yi magana Bilkisu ta shigo,tana kallon Aymana.

Kaka ta miƙe "fita zanyi insha Iska amma yarinyar nan ta ƙi cin abincin"

"Kaka je ki sha iska bari zamu bata abincin ni da Yaya Yarima"cewar Bilkisu.

Kaka ta fice tana banbami,Bilkisu ta zauna gefen Yarima,dake bin ƙofar da Kaka ta bi da kallo.

Yayi ajiyar zuciya,Aymana ta ajiye kofin hannunta akan tebur ɗin gefen ta.

Yarima ya tashi ya nufi wajan da take,kofin ya ɗauka tare da zama gefen ta.

Wata irin faɗuwar gaba Aymana taji,sai dai kanta yana ƙasa bata ɗago ba,sanyayyan ƙamshin turaren Yarima ya fara shigar ta,ta ja jikinta kaɗan Yarima ya kalleta.

"Ki sha Madarar nan,kar Yunwa ta kama min mata."

Da sauri ta ɗago ta kalle shi, kenan shi da gaske ya amince da auren ta,rufe ido tayi ta fara tunanin kalaman shi.

Jira Yarima ya ɗaga mata yana sakin murmushi,gabaɗaya Aymana ta rasa abin yi,Hannu ta saka ta ƙarɓi kofin.


Yarima yace"Yauwa ko ke fa."

Baki takai kofin ta fara sha,bisa mamakin su bata ɓata lokaci ba ta shanye Madarar Yarima ya kalleta"A ƙara maki?"

Kai ya kaɗa alamar a'a,Yarima ya ce"Bana ganewa kiyi mani magana"

"Ya ishe ni"

Kallon Bilkisu yayi tana rufe bakinta da hannu dariya take sonyi amma babu dama"Miƙo mata ruwa."

Hannu yasa ya buɗe ruwan da ta bashi,ya miƙa mata,a karo na biyu babu gardama ta sha kaɗan ta ajiye.

Yarima ya miƙe"Bilkisu tashi muje tunda ta sha"

Yana maganar yana nufar ƙofa"Ina zaka je"

"Ina zaka je bamuyi magana ba Yarima abin nan fa da wahala,ta ya za ce na yi auren da bana jin soyayya a cikin sa,ba zan iya ba,ina so ka janye maganar nan Yarima"

Ahankali yake dawowa gunta"Ba zan janye magana ba tunda ba nine na kafa ta ba Aymana"

"Dama da shirin hakan kazo gidanmu,duk abubuwan da akayi a baya bai muku ba sai kunzo da salon yaudara,wai miyasa zaku manta da asalin gabar tsakanin mu?in banda Maimartaba da sanyin hali irin nashi taya zai saki jiki akanku"

Kallon ta kawai yake ya harɗe hannuwanshi a ƙirji yana karantar yanayinta,kalaman ta ba sune a zuciyar ta ba,bakinta ne kawai yake faɗa.a zahiri yasan Aymana bazata iya kalamai irin haka akan shi ba,sanin cewar rashin daraja a iyakar talakawan ta ne,amma tana daraja masu mulki.

"Na riga nace ba zan aureka ba,amma kowa ya juyan baya a gidannan,akanka an wayi gari ni Gimbiya Aymana Babana yana fushi dani."


Kujera Yarima ya nuna mata"ki zauna"

Bilkisu ta na gefen su tana jinsu,saidai batayi magana ba.

Aymana ta zauna Yarima ya koma nesa da ita"Ki ba sarki haƙuri ya janye maga..."

"Ya riga yace sai idan kaine ka faɗa da kanka,me yasa za a bani rashin 'yanci a gidannan?"

"Mi ye mafita,ta ya zamu yi Maimartaba ya janye maganar auren mu?"

A hankali Aymana ta dawo kusa dashi"Hanya ɗaya ce Yarima"

"Faɗa min hanyar,sam ba zan lamunci ganin 'yar sarki mai ji da gayu,mulki,ƙasaita ta koma kamar yadda kike ba a yanzu,dole zamu yi koma miye don ganin Gimbiya ta dawo matsayinta Azuciyar Maimartaba"

Wani sanyi Aymana taji"ka je da kanka ka faɗiwa sarki baka so na,kana so yabar zancen Aure na da kai,hakan ne kawai hanyar da zai sa Sarki ya janye maganar."



*Ku biyo ni*
[10/29, 11:16 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TAKWAS . 8*

*SADAUKARWA GA Oum Shuraim*

Aymana ta cigaba da Magana"Idan kuma har ba zaka janye maganar Auren nan ba,to akwai sharaɗi na biyu,sharaɗin kuwa shine idan har kana so na aureka Sai ka yarda kaine zaka maido da martabar gidanmu,mulkinmu da kuma muƙamin masarautar mu"

"Me hakan yake nufi"Ya bata amsa yana nazarinta.

"TAKOBIN Gidanmu da take hannunku,dole ya dawo hannunmu,kuma kai ne zaka maido wannan muƙamin da kanka,in har kana so na aureka."


Miƙewa yayi yana jin wata izza tana fuzgar shi jin yau ana bashi umarni,kamar aike haka yake jin  yanayin maganarta,hakan  ya tafarfasa zuciyar Yarima.

Yanzu ne ya tabbatar tana wasa da sarautar shi,tana tunanin shi baya son ɗaukakar tashi masarautar.

Gyaran murya kawai yayi, sakin fuskar da yayi a farko ya kau,Azuciyar shi bai san me Aymana take jin tana taƙama da shi ba,idan mulki ne ya sani a tasu masarautar aka fi mulki da nuna izza amma a masarautar su Aymana ya gama fahimtar itace kawai ta ɗauki kwatankwacin Izza da ya kamata duk ɗan MASARAUTA yayi.

Baiga laifin ta ba hakan ya sa ya ɗaga laɓɓan shi da kyal ya furta"kee!!! ina so ki sani ni ban kasance wanda nake bin umarnin wanin da bai kai nabi umarnin sa ba,kamar yadda na amincewa Sarki ba zan taɓa canzawa ba."


Daga faɗar haka ya fice cikin takon ƙasaita,su duka biyun kallo suka bi shi dashi,Bilkisu ta matso gun Gimbiya Aymana.

Fitar Yarima kuwa ɓangaren Sarki ya nufa,gaishe da shi fadawa suka fara yi,sunyi mamakin ganin fuskar shi babu walwala kamar yadda suka saba.anan ya sanar yana son ganin mai martaba,aka sanar da Sallama,sallama kuwa ya isar da saƙon agun Sarki.

Sarki jin ance Yarima ne hakan yasa ya bada umarni ya shigo.

Yana zaune saman kujera Yarima ya sunkuya ya yi gaisuwa tare da faɗin"Allah ya taimake ka nazo akan maganar auren ne ina son komawa gida cikin 'yan kwana ki,lokuttana ba su da tsayi a yanzu,gaya Maimartaba ya fara damuwa akan rashin komawata."

Tsawon mintuna goma Sarki baiyi magana ba yana nazari akan maganar Yarima,cikin rashin tsammani Sarki yace"Zan ɗaura Aurenka gobe,zan sa asanar da Mutanan TORO."

Yarima bai ji komai ba don yadda ya fara jin izzarshi hakan bazai sa ya nuna damuwa ko razana ba"Ranka shi daɗe,ina godiya sannan ina neman wata alfarmar akan Kar a sanar ma mutanen Toro,zai fi naje da matata don bar ma su abin mamaki kuma hakan zai kawar da tunanin su na son sai an ƙara wani lokaci domin suma su halarci taron.ina mai neman Alfarma."

Yarima ya yi saurin yanke hukunci ne,don sanin idan har wasu daga gidansu suka san zai yi Auren ba lallai ne hakan ya faru ba,don Sarkin TORO ya damu akan rashin Auren Yarima,gaya wasu daga ƙannan shi ko wanne da auren shi,hakan yasa hankalin mahaifiyarshi baya kwance,itama gurin ta yayi auren saboda shine Mai jiran gado.

Haka suka tashi a wannan zama, lokacin daya koma sashen shi anan ya bawa fadawanshi umarnin haɗa nasu kayan don sun kusa wucewa.


Kamar wasa Al'ummar Darul-Bilyam suka tsinkayi maganar ɗaurin auren Aymana da Yarima Amin.

Aranar kuka baya musaltuwa agun Aymana,Durƙushe take gaban mahaifiyarta,baki take bata akan Auren.

"Wannan shi ne asalin darajarki Aymana,kiyi biyayya kiyi aurenki,Ni ina mai alfahari zaki koma cikin Babbar masarautar nahiyarmu,masarautar da babu irinta a duk kusa damu,abin jin daɗin ma wata rana kece matar Maimartaba ga Masarautar TORO masarautar da suke da TAKOBI,ke kanki kinsan yadda masarautun dake kusa damu suke son mallakar wannan Mulki ya koma gunsu."

Aymana ta sauke ajiyar zuciya,ita kanta a zuciyarta bawai bataso bane,domin tana so taga ta ƙara samun daraja,amma kuma tana kishi tare da son mallakar TAKOBI,tana ganin babu wani muƙami daya wuce ta dawo itama taga masarautar mahaifinta ta zama ita ce babbar masarauta kamar TORO.

A take ta tuno maganganun Hajiya da Mama da kuma sauran Yayyenta akan tayi Auren Amma ta je da sharaɗin dawo da TAKOBIN da rashin shi yayi sanadiyar ƙanƙancin masarautar su.

Kaɗa kai Ayama tayi ta kamo hannun Ummanta"Umma tabbas ke uwa ce ta gari,har kullum zanyi alfahari dake,amma ni zan zama matar sarki da take da Izza da mulki,zan je Toro kamar yadda Mai martaba ya umarta,amma wata rana dole zan dawo da martabar mu."

***

A wani ƙaton mazaunin su,Mama,Nene,Hajiya,Yarima Shuraim da Yarima Faruk kowanne ranshi a ɓace yake jin kalamin da akace Yarima yayiwa Gimbiya.

A wannan lokacin ya zama dole su nuna isa akan Umma da Kaka,da suke goyon bayan Auren.

Kowa ya gama bayanin shi da kuma nuni akan darajar Takobin da suke rigima kanta.
"Idan har shi Yarima Amin zai nuna kishi akan masarautar su,Umma taya zaki goya baya Aymana ta aure shi tsakani ga Allah,ya zama dole muyi kishi mu dawo da mulkinmu"cewar Nene dake kallon Umma.

Umma ta girgiza kai"canza ra'ayin Maimartaba ba ƙaramin abu ba ne a garemu,amma zancen Yarima ya firgitani,banyi tunanin zai nuna iko akan Aymana ba."

Taɓe baki Hajiya tayi"Dama ke ce kika ɗauka zai zama kariya a gare ta,amma ni nasan zata zama kamar baiwar da ba zata taɓa samun 'yanci ba a masarautar Toro"

Mama tace"Ni dai kishina akan yaran gidan nan ne,idan har TAKOBI ta dawo hannun mu,to fa babu wanda ya isa ya ja da Darul-Bilyam."

Yarima Shuraim yasan shine namiji mai jiran karagar hakan yasa ya tabbatar kamar shi ake shirin yiwa yaƙi"Dole Aymana ta je gidan kuma ta dawo mana da TAKOBIN mu"

Umma ta kalli Aymana"Na baki Umarnin dawo da masarautarku kamar Zinarin da aka tsuma wanda darajar shi zai linka darajar kowane,ta hanyar dawo da TaKOBI a gidan nan."

Bilkisu ta zaro ido jin Umma ta amince da zancen su"Haba Umma yanzu kin amince Aymana ta je Toro ba don Auren kirki ba sai don wata manufar ku ta...."

Wani wawan mari Umma takai mata"Daga lokacin da bamuda wata daraja,ba zaki taɓa kiran kanki yar sarkin data fito daga babbar masarauta ba."

Kaka ta kalleta"Yanzu marinta kikayi saboda ra'ayinki ya canza.Nice ya kamata na ji haushi,ni da na rasa Ɗana da nafi ji dashi lokacin da TaKOBI ta bar gidannan shine sanadiyar Rasuwar mahaifin Sarkin yanzu,saboda baƙin ciki."

"Amma kaka duk da bakin cikin rasa yaron ki hakan baisa kikaji kina son ganin dawowar Masarautar nan ba"

Kaka ta miƙe tana jan hannun Bilkisu"ki saka masu ido sunyi nisan da ba sa jin kira.

A ƙofa suka yi kiciɓus da Kawunsu Aymana wato ƙanin Maimarta ba,wanda shi ne yake binshi,saidai uba suka haɗa amma kowa da mahaifiyar shi.

Shima Kawu Harun ya so mulkin masarautar Bilyam wanda bayan baiwa Baban Aymana sai da sukayi gaba da shi,don shi yaso ya zama Sarki,kuma ko yanzu yana da ƙudurin zama sarkin hakan yasa yake goyon bayan Aymana ta dawo da TaKOBI,don yayi mulkin babbar masarauta.

Ciki ya shiga yana kallon su"Aymana ki tashi ki koma ciki ki fara shiri kuma ki saka a ranki lokacin ɗaukakar masarautarku yazo,kuma ke zaki ɗaga darajar gidannan."cewar Kawu Harun.

Aymana ta miƙe da ƙasaitacciyar tafiyar ta takon ta zuwa gaban iyayen nata"Na gode da goyon bayan ku in sha Allah nice sanadin farin cikin gidan nan...




*Muje zuwa yanzu muka fara*
[10/29, 11:17 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TARA. 9*


Maganar Aymana ta faranta ran kowa haka ta miƙe tana barin wajan duk wanda ya haɗu da ita a gidan sai yayi mamakin ganin yadda ƙunci ya yaye daga zuciyarta,sashen Mahaifinta ta nufa babu wata sanarwar zata gana dashi haka aka bata umarnin shiga.

Cikin Mamaki ya kalleta ganin yau babu ƙunci atare da ita"'Yata  zo zauna nan."

Ita kanta tasan ta rasa kulawar mahaifinta na wani lokaci"Baba ina mai tuba a gare ka akan gardama ga umarninka a lokacin farko,yanzu na Amince zan auri Yarima kamar yadda ka umarta."

Yasan wani lokaci tana da sanyin hali kalar na mahaifiyarta,sai dai kuma yasan basu iya juya ma abu baya ba,haka kuma basu da wahalar canza ra'ayi har ƙara Aymana tana da kafiya da jajircewa.

"Shi kenan Aymana,ki je kuyi shiri anjima ƙarfe huɗu ne ɗaurin auren,kuma ya sanar dani gobe ne zaku tafi,ina so abada umarnin shirya mutanen da zasu rakaki,a turomin Jakadiyya."

Sunkuyawa tayi tana faɗin"Saƙon ka ya isa kamar yadda kace."

Fitar Gimbiya Aymana ta yi sashenta, kuyangu ta samu a sashen aiki kawai suke mata,ta tsaya tana kallon Farida"Ayi gaggawar samar min kayan da zan saka nan da mintuna sha biyar"

Cikin bin umarnin ta bar wajan ta shiga ɗakinta,tana shirin shiga wanka taji shigowar Kaka,da wani ƙoƙo ɗauke da magani a ciki.

"karɓi kisha wannan zai maki amfani wata rana."

Aymana ta amsa ta aje gefe"Za ki sha ko ajewa zakiyi?"

"Zan sha" ta bata ansa tana shigewa ciki Kaka tabar ɗakin tana jin haushin yaran zamani.

Lokacin da ta fito ta samu Bilkisu a zaune da kaya akan gadonta,Aymana ta ajiye abun data tsane gashin kanta,ta kalli Farida data shigo da jakunkuna hannunta.

"Ki fitar da kowane"

"To ranki shi daɗe"

"Ga kaya nan na kawo maki fa,zasu yi kyau a wannan muhimmiyar ranar taki Gimbiya"cewar Bilkisu

Ɗaga kayan Aymana tayi"Na gode 'yar uwarta,amma zani barsu sai zamu tafi ina saka."


Bilkisu ta miƙa"Na barki lafiya."

"Ki jira ki taimakawa Farida wajan gyara ni,ina ga kamar aikin zai mata yawa"

Komawa tayi ta zauna tana haɗa kaya,Aymana ta shiga shafa tsadaddun mayuka da turaruka nan take ƙamshi ya game ɗakin.

Kayan suka fara miƙa mata,Bilkisu ta je gun madubin tana ɗaukar kayan kwalliyarta"Zan ɗan gyara maki fuskarki kaɗan."

"Bana buƙatar kwalliyar da zata sa agane akwai koda kwalli a tare dani"

"Ba da yawa zan yi ba"

Shiru tayi Bilkisu tayi mata kwalliya mai haske kaɗan zaka gane tayi kwalliya,wani tsadadden farin leshi ta saka,Bilkisu tana ɗaura mata ɗankwali Farida kuwa takalma take saka mata,tare da wasu sarƙoƙin ƙafa na asalin zinare.

'yan hannu da agogon hannunta masu haske da kyalli,Bilkisu zata miƙo mata Alkyabba Aymana tace"Bani maganin can na sha kar kaka ta kuma harzuƙa."

Aymana tana zaune jiran masu fita da ita,Jakadiya dasu Hajiya sai Mama sune suka zo fita da ita.

Yarima Amin kuwa lokacin yana Babbar fadar mai martaba wanda acanne ake ɗaura auren.

Duk wanda ya halarci ɗaurin Auren ya fahimci kyau da taƙama kalar ta Yarima,kowa yayi sha'awar shi a ranar.

Babu ɓata lokaci aka haɗa mutane da kuma tawagar rakiyar Aymana.

Mutanan farko Bayi ne da kuyangu da wasu dakarun akan dawakai.

Lokacin 'yan uwa da wasu daga cikin iyayen Aymana suka fito da ita.

Ana fitowa da ita aka hau guɗa da kirari gareta,anan Jakadiya ta fito da saurinta da kofi a hannu,Madarar shanu ce a ciki anan ta hau watsawa Aymana madarar a fuska,ta miƙa kofin gefe kafin wata ta miƙo mata lalle aka shafa mata a hannuwanta.

Aymana tasa hannu tana goge Madarar,aka aza mata Alkyabba,tare da fesheta da turaruka.Ƙanwar Mahaifiyar ta ta fiddo turmin Atamfa,turare da goro ta miƙawa Jakadiya, wannan shine al'adar su idan za a kai yar sarki gidanta.

Akan wani keken doki da aka ƙayata da wani jan kyalle,Yarima yana gefe akan kujera a ɗayan gefen ne Aymana ta zauna,sosai suka fito ahalin sarauta kasancewar Yarima kanshi harda rawani.

A kashin ƙarshe na tawagar kuwa,mahaya ne masu yawa duk wanda yaga tafiyar sai yayi sha'awar hakan.

Barde ne a gaba yana basu kariya gudun faruwar wani abun.

Fadawane masu tarin yawa a zagaye da keken dokin da Yarima da Aymana suke.

Haka suka ɗauki hanyar Masarautar TORO,ga makiɗa da masu  busa suna yi.

  *MASARAUTAR TORO*

Daga farkon gini da tsarin bangon masarautar hatimin TAKOBIN masarautar ne sai dai an ƙayatar da bangon da ja da tsanwan launi Babbar masarauta ce da babu kamarta.

Ƙofor masarautar guda ɗaya ne,a hanya ɗaya ne,saɓanin da da take da ƙofofi guda Ukku,harin da wasu masarautu suke kawowa Takobin mulkin hakan yasa aka mayar da ƙofar shiga ɗaya,ya zama kowaye zai shiga to lallai tanan ne zai shiga haka kuma a wajan fita.

Suna isa aka hau murnar dawowar Yarima Amin domin kuwa mutanen gidan sunyi kewarshi sosai,a bisa mamakin su da tunanin su zai dawone kamar yadda ya tafi,kasancewar bai faɗiwa kowa aurenshi ba.

Ba suyi mamakin ganin tawagar data rakoshi ba,kasancewar suna da labarin Sarkin Bilyam zai karrama Yarima Amin.

Dama sun shirya wa Yarima hawan doki da kilisa,haka masu wasa da kura suna yi,wasannin gargajiya sosai.

Wajan wasu Rumfuna aka isa dasu,anan aka sauko da Yarima ana murnar dawowar shi.

Babban hadimin shi yasa"Asanar akwai baƙi da kuma mata a gurin Yarima"

Lokacin duk baƙin sun zauna akan wasu kujeru,Sai lokacin Yarima ya koma gun Aymana da Kuyangarta,sai Kanwar Umma da suke tare,kallon su yayi ya ɗan tsaya yana sauraron masu sanarwai.

Kowa yayo kansu yana kallon,dai dai lokacin Sarki ya fito,zuwa mazaunin shi,haka Ummi mahaifiyar Yarima da sauran abokan zamanta su Hajiya Maigado.

Ƙannan Yarima maza duk suna zaune,kowane rai a murtuke domin sun san dawowar Yarima wani ƙuncine a tare dasu,domin ayanzu sune suke tafiyar da ragamar gidan.

Daga nesa da Matan kuwa 'yaya ne da jikoki,na Masarautar,kowa yasha ado mazansu da matan su.

Kuyangu,Bayi da barorin gidan sun cika wajan sai dai kowanne sanye da wasu kaya,riga ja sai tsanwan wando.

Daga ɗayan gefen Sarki 'yan uwan sarkine masu riƙe da wasu muƙamai irinsu Galadima,Waziri,Baraya,Garkuwa,Maga yaƙi da kuma wasu daga cikin Hakinman garin.

Abin Kallo a Masarautar Toro yawanci duk mutanen gidanne suke riƙe da sarautunsu,wani muƙamin ma ba dole sai ɗan gado zai riƙe ba amma saboda ƙarfin iko da kowa yake ji,sannan kowa yana so ce yana riƙe da muƙamin hakan yasa duk sun gaje Sarautun iya su kansu,babu bare a cikin su.

Sai da Maimartaba ya ɗan girgiza jin Yarima ya dawo da Mata,shi kan shi Yarima yasan hakan,sai dai bai damu ba don yasan hakan shi ne babban burin shi yaga yayi Aure.

Iso aka farayiwa Baƙi, kuyangu da bayi suna nuna masu mazaunan su,Anan aka zaunar da Aymana.

Yarima ya yi Tattaki zuwa wajan mai martaba dake zaune akan wata karaga ta alfarma,sunkuyawa yayi cikin ban girma ya fara magana "Sarkin kowa Sarki mai adalci,Yarima ya dawo sai dai yazo da babban Al'amari tare da tuba akan rashin sanarwar kafin aikata hakan."

Saboda mulki da iko,ko motsi Sarki baiyi ba, tsawon daƙiƙa  goma,Yarima ya ƙara sunkuyawa"Na yi burin saka Mahaifina farin ciki,sai dai na samu tsaɓanin hakan."

Wani bafade dake gefe ya fara magana"Ya shugaba na,Yarima yana tuba,a bisa babban kuskure."

Sarki yasa hannu ya ɗago hannun Yarima yana murmushi"Azo min da Yarinyar."




*Muje zuwa*
[10/29, 11:17 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA GOMA. 10*


*Mg's herbal whiterning black soap* 
Hlo
Assalamu alaikum sisters,hp everyone is fn🙏
Nazo muku da labarin wani sabulune maiban mamaki🥺wato *mg's herbal whitening black soap*🧖🏻‍♀️ yan'uwa inamasu bukatar sugyara jikinsu fatarsu tayi kyau tazama Babu kuraje,tabo dama dukwani matsalan fata toh Yan uwa kuyi kokari kujaraba mg's Babu tantama zaisharemuku hawaye insha Allah duk wnd tayi using mg's koda roba dayane sai fatarta tagoge tabanbanta Dana saura,Ina maisan yaga fatarshi tayi smooth tana kyalli toh kujaraba mg's domin fatarku zata dinga haskawa tana walkiya da daukar Ido kmn kunsha supplement domin anyishine da ingantattun natural abubuwa masu gyarajiki cikin sauki batare da sunyima fatar mutum lahani ba😘 sister's duk ynd zanbaku lbrn soap dinnan yawuce nan domin zaku iya anfani da zallar sabulun batare da kunma bukaci cream ba🥰Amare gareku akwai hadinku na musamman wnd duk wacce tayi anfani dashi dawuya ango ya iyaganeta😁wani abunma saikungani da idanku👏gamasu nankarwa kuyi kokari kujaraba mg's domin Yana rageta sosai inkuncigaba da anfani da soap dinma saidai kuduba kuga Babushi😊duk wani prblm na skin kugwada soap dinnan Insha Allah zakuyi😂
Kayanmu bana bleaching bn organic ne nagyaranjiki zaifiddomuku da ainihin natural beauty dinkune anyisune d natural abubuwa
Soap price:3k
Maiso should chat:08062991548
Call 08064532391
Muna maraba damasu siyan daya kosari🙏

Be part of the glow team🤭say nooo to pimples, black spot,acne,sunburn,nd all skin prblms🙏

***

Fadawa da kuyangu sukayi gun da Aymana ta ke cikin ƙanƙanin lokaci wajen ya ɗau kirari,Sai lokacin sauran mutanen suka gane ana nufin Yarima yayi Aure kenan.

Gaban Maimartaba aka je da Aymana,sunkuya tayi cikin girmamawa ta jera da Yarima sai dai kanta yana cikin Alkebba ɗan matsawa tayi ta ƙara duƙawa"An gaisheki yar sarki jikar sarki mata ga sarkin mu na Gobe a Babbar masarautar da babu kamar ta duk nahiyar mu."

Waziri ya miƙe tsaye daga cikin runfar da suke"Har yaushe za a fara darajamu a masarautar nan,har Yaron nan zai yi aure amma..."

Hajiya Maigado kuwa,kallon Ummi tayi"Kinga abinda yaron nan ya jawo mana?wallahi ba zamu ɗauka ba,wannan wata hanya ce ta maida masarautarmu abin wasa ga sauran masarautu."

Galadima kuwa ya dakatar da Waziri ta hanyar zaunar da shi"Dama wannan shi ne gurin Maimartaba yaga Auren Yarima,to wallahi hakan ba yana nufin mulki zai je gunshi ba."

A ɓangaren sarki har lokacin babu wata magana da yayi,har ranshi wannan shi ne gurin shi,yasan duk cikin Gidan nan,Yarima Ameen ne kawai zai iya mallakar sarautar su ya kula da ita.

Ba tun yanzu yake son faruwar hakanba,wani daɗi Maimartaba yake ji,ganin auren Yarima sannan kuma da yar masarautar Bilyam,wannan wata babbar nasarace a gare shi,domin yasan Yarima ya ƙara samun ƙarfin mallakar sarautar Toro,saboda tasirin Aymana a masarautar don itama tana gadon sarautar gidan saboda  Takobin su dake gidan.

A gefen 'yayan sarki mata kuwa kowa hankalin shi ya koma kan Gimbiya Ayda wadda ita 'yace ga Waziri.wata kuyanga ta ce"Allah huce zuciyar uwar ɗakina Yarima naki ne har abada"

"Idan har wannan shi ne tozarcin da Yarima zai yi man na ƙin aurena,to kuwa shi ne sanadin taɓarɓarewar farin cikin shi"

Tana maganar tana dafa kujera ta miƙe tana barin wajan,cikin gida ta wuce tana cire kayan adon da tayi don tarbar Yarimanta.

Ummi kuwa yau ta samu farin ciki kamar yadda duka matan gidan suka samu na ganin auren 'ya'yan su.

Yarima Saifu ya girgiza da jin zancen domin shi ne yake ganin ya cancanta da riƙe gidan nasu,ganin tun shekaru biyar da suka wuce yayi Aure, shi ne ƙanin Yarima Amin na biyu sai dai ba mahaifiyar su ɗaya ba,shi ɗanɗan Hajiya Maigado ne.

Galadima ya tashi yana komawa wajan Maimartaba a gefen shi ya sunkuya"Ranka shi daɗe muna farin ciki da samun girma da daraja"

Sai lokacin Sarki ya ɗaga leɓɓanshi"Akaita wajan iyayenta na Toro,A sanar mun ƙarɓeta a matsayin matar Magajin Gobe ,haka kuma za a shirya zuwa godiya ga mutanan Bilyam.

"Saƙon ka ya isa kamar yadda ka umarta" cewar wani bafade.

Jakadiya ta matso ta kamo hannun Aymana suka miƙe zuwa wajan su Ummi da Hajiya mai gado.

Agaban Hajiya Maigado Jakadiya ta ajeta a cewar ta anyi kara.

Babu wanda yayiwa Aymana magana ita dai tana sunkuye agabanta,sai Hajiya Maigado daketa wurge wurgen idanuwa,bata taɓa tunanin Yarima zai yi Aure yanzu ba.

Ummi kuwa shigar Aymana take kallo tasan Ɗan nata yayi Aure daga gidan girma,haka ya ƙarasa zai ƙara samun daraja acikin gidan nasu.

Yarima ya miƙe yana bin kowace rumfa da iyayen shi suke yana gaishe dasu,haka yayi har kan 'yan uwanshi maza.

Waziri kasa amsa gaisuwar Yarima yayi don har ya koma ga mahaliccin shi ba zai taɓa fidda ranshi akan zai zauna kan karagar mulki ba.

Dama Ummi tasa an haɗa masauƙin baƙi anan ne aka shiga da baƙin,taro ya tashi kowa ya nufi ciki.

Sai dai Hajiya Maigado tace Aymana zata zauna a wajentane kafin a miƙa ta wajan Yarima.

Haka aka nufi sashen ta da Aymana,shi kuma Yarima ya wuce ciki.

      ****

Waziri yayi burgi da ƙoƙon barasar daya gama kwankwaɗa ya kalli bokanyar dake gaban shi"Ki ƙara fasamin don ganin Taurarin yarinyar nan"

"Na sanar dakai babu wani abu da nake gani a game da taurarin yarinyar nan da Yarima ya aura"Ta yi maganar tare da wargaza gashin kanta.

Waziri ya miƙe yana ficewa don yasan ta gama magana tunda har ta yi alamar bankwana ta hanyar wargaza gashinta.

****

Aymana tana zaune gefen gado,da wasu sabbin kuyangu da aka aje don hidimar ta,lokacin har tayi wanka sai dai ko kallon abincin da aka jera a gabanta bata yi ba,a lokacin ƙarfe tara na dare.

Ta kalli kunyanga guda"Mi ye sunayen ku."

Cikin girmammawa su ka ce"Ni Hadiza wannan Fadima"

Ba ta ce komai ba ta miƙe"A kira min Bilkisu a cikin tawagar mu."

Wacce tace sunanta Hadiza ta rage tsawonta"saƙon ki zai isa"tana maganar ta fice.

Bayan fitar ta baifi mintuna biyar ba,ta fara jiyo gaisuwa a waje.

"Eh tana ciki Allah ya taimake ka."

Sallama ya sauke a hankali,Aymana ta ɗan gyara zama tana Amsawa,kuyangar dake wajan ta gaishe shi tana ficewa.

Yarima ya zauna saman kujerar dake kallon gadon da take"Fatan Gimbiya ta ji daɗin tarba daga masarautarmu."

"Ba laifi kamar mutanena sun samu karɓuwa"

Wani murmushi Yarima yayi koba komai yasan bazata ƙasƙantar da kanta agun mutanen gidan ba.

"Ko da akwai buƙatar wani abu?"

"Ina so Farida ta dawo nan,don nafi sabawa da ita,itace ta fi iya duk hidindimun da zatayi mani"tana maganar tana kallonshi.suna haɗa ido ta kauda idonta.

"Ki tashi muje gun Ummi tana son ganawa dake."

Ya kula akwai alamar tambaya a tare da ita hakan yasa yace"Ummi itace mahaifiyar Yarima,Hajiya da kike ɗakinta itace matar Maimartaba ta biyu."

Ajiyar zuciya Aymana tayi,ita dai dama bata aminta da Hajiya Maigado ba ganin yadda take shige da ficcenta kamar babu gaskiya tare da ita.

Cikin kayan da aka aje mata ta ɗauki Lafaya guda ta warware tana yane jikinta dashi,Yarima yayi gaba cikin takon shi,Aymana tabi bayanshi a hankali.

Cikin gidan suka zurfafa tafiya,sai dai yayi mata tazara da taƙi biyu zuwa Ukku,haske ya gauraye gidan kai kace rana ce.

Ayda tana tare da wata baiwa suna magana,agefen wani gini,Su Yarima basu gansu ba.

Babbar ƙofar sashen suka shiga,ƙaton falone da aka gewaye da kujeru da makeken kafet,ga tuntun da yawa a wajan Aymana ta ɗaga idanuwanta wani babban hoton Yarimane saƙale a ɗakin.

A nesa Ummi ce zaune ta ɗan kishingiɗa,Aymana tayi saurin wuce Yarima tana zubewa a gaban ta.

Ummi ta tashi zaune sosai,ta ji daɗin girmamawa"Sannu da  zuwa 'yata."

Ƙasaƙasa Aymana ta gaisheta,don Yarima baya iya jin muryarta"Lafiya lau yaya baƙun ta?fatan kun samu karramawar da ya kamata ku samu."

"Alhamdulillah"

Ummi ta kalli Yarima"Ina taya ka murna Amin,ga amanar 'yata,kar inji kar in gani,idan na ji wani saɓani kaine babba"

"Ummi Inshaallah."

Aymana ta ɗago ta kalli matar sai taji ta burge ta,Yarima ya miƙe"Zanje ciki ina dawowa."

"Dare fa yana yi."

Bai ce komai ba ya fice,Ummi ta kalleta"ki gyara zaman ki sosai,nan kamar gida ne."

Aymana bata ce komai ba,suka ji motsin shigowa.Jakadiyya ce ta zube gaban Ummi"Gimbiya Ummi Maimartaba ya sanar yana son ganin ki."

"A sanar ina zuwa"

"Ki fito lafiya Uwar gida babbar matar sarki mahaifiyar Sarkin wata rana"tana maganar ta fice.

Ummi ta miƙa"Aymana umarnin Maimartaba na son ganina,zanje idan kina son hutawa ki shiga ciki kafin Yarima ya dawo."

"Sauka lafiya Ummi"

"Na barki Lafiya"

Tana ficewa Aymana ta samu damar ƙarewa ɗakin kallo,duk tsaruwar ɗakunan iyayenta wannan ya wuce su sosai.

Kamar daga sama Aymana taji ana faɗin" Duk wani damanmmaki da muka zartar, wasu shingaye da muka zana domin isa ga zama matar Ɗan sarki ba zama Gimbiyar gida bane,akwai mutanen dake son zama sarakunan masarautar mu,mallakar wannan mulki sai ni da kuma mahaifina,shigowar ki wannan gida tamkar saka ƙafarki a makomar fir'auna ne,nice zan haifi ɗa agurin Yarima kuma Gimbiyar gida."

Cikin mamaki Aymana ta kalli Ayda wacce take tsaye akanta cikin sauri ta miƙe tsaye  murmushi tayi cikin ji da kai, tare da mulkin da yake bin jikinta, kamar ba zata tanka mata ba, sai kuma taga dacewar  tankawar "Sai yaushe mutane zasu daina shiga damuwar wasu?zama ɗan sarki shine tunƙaho ba matar sarki ba, Mahaifin kine zai yi mulki kiyi fahari ba miji ba,ko baka auri Yarima ba indai kai ɗan sarki ne za a kiraka Gimbiya"

Ayda tayi sororo tana kallonta kafin ta fara magana."Mahaifina ne kawai zai zama Sarki kuma..."

"Keee dakata. Har yanzu ba a yi wacce zata gayamin magana ba,ki gode mahaliccinki kin zamo jini a wannan Masarauta,inda ke baiwace yau da sai nasa an azabtar dake mafi girman azabtarwa na saka ki cikin bayi marasa  gata da galihu,na sa a hukunta ki da yankin Azaba...."



*Muje zuwa*
[10/29, 11:18 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).


Are you guys  looking for where to buy ur skincare product @ mg's skincare is the best plug for you🤗
Do you wish to have that flawless skin that's free of all skin prblm 
Do you wnt to achieve that milky skin that turn heads wherever you go😉
Try mg's product nd I assure you you'll never use any other product except mg's product✅
Mg's will gv you the best out of all 
With mg's product ur skin is 💯 clear,fresh,smooth nd ur skin will absolutely glow all day💃
We have herbal whitening black soap now nd halfcast set available
Just gv it a try now nd see wonders✅
Chat:08062991549
Call:08064532391
Soap price:3k
Halfcast set:11k

Follow us on 
Instagram@glow_with_mgs
Facebook:mg's skincare

 New product alert🎤
While pampering ur skin,do not forget that ur kid/children deserve to be moisturized with products made from the best things on earth👍@ mg's skincare now will be having  perfect organic soap for children💃
The soap will be available within 2weeks🤗
You can start placing ur orders now or you can wait until the soap  landed🥰
08062991549


Do not forget to follow us👆
Like nd comment pls dearies😘
Patronize us🙏
mg's always serve you the best✅❤️


*SHAFI NA SHAƊAYA. 11*


Aymana bata ƙarasa ba ganin Yarima Amin dake tunkarosu,hakan ya ba Ayda damar juyawa tana kallon Yarima,ja tayi da baya kaɗan,don akwai shakkun Yarima sosai agunta,fuskokinsu kawai yake kallo,duk maganganunsu babu wanda bai ji ba.

Sai dai bai yi magana ba yasa hannu ya riƙo hannun Aymana,har sun fara tafiya  sai kuma ya juyo"Ko ki ji,ko ki yarda,ko ki bi koma akasin haka,ba zan lamunci yin abinda ba daidai ba ga matata,ki kiyaye?"

Cigaba da tafiya su ka yi,sai dai Aymana binshi kawai take,har ƙofar ɗakin Hajiya maigado suka tsaya,sai anan ya cire hannun shi daga nata.

Sannan ya fuskanceta"Ayda kenan 'yar gidan Waziri,Yaya a gun Maimartaba,shi ne yaso zama sarki,saboda wasu halayya nashi marasa kyau hakan yasa al'umma suka juya baya a gare shi."

"Har yanzu Waziri yana mai soyuwa ga mulkin mahaifinka..."cewar Aymana da ke kallon shi.

"Ni ne zan maki wannan bayanin"

"Ya zama dole Ayda tabar shirgina,babu ruwana da tana son auren ka,in zata aureka ni ban hana ba,ƙofa a buɗe take agunta,amma na rantse da ƙarfin mulkin mahaifina idan ta cika shiga damuwata ba zata ji ni da daɗi ba,aka ce mata mulkin miji wani mulkin tunƙaho ne?"

Yarima ya harɗe hannuwa"Da ni kike magana ba Ayda ba ki tsabtace kalaman ki"

Juyawa tayi tana shirin shigewa Amin ya ce"Kar naji wani ya fahimci bakyason aure na"

Da karfi ta juyo"Zan yaudari kai na ne?"

Baiyi magana ba ya juya don ya gama faɗan abinda zai faɗa.

Ƙofar ɗakin da aka sauketa ta shiga akan gado ta samu Bilkisu tana jiranta.

Mai martaba ne zaune a cikin turakarshi,Ummi tana gefen shi"Takobin nan itace ƙarfin mulkinmu,haka kuma auren Yarima ya zama wani ginshiƙi a garemu,mallakar mulkin gidannan sai wanda ya shirya ganin mutanen da suke harin karagata,amma nasan yarinyar zata zama kariya sannan zata zamarwa Yarima sulke,saboda tana gadon Takobin,ƙarfin mulkin gidannan duk a ƙarƙashin mulkin su ne."

Ummi tayi ajiyar zuciya,ita kanta tasan akwai aiki babba agaban ɗan nata, soyayyar da Sarki yake mashi hakan ya ƙara saka ƙiyayyar shi a zuciyoyin mutanen gidan"Ina tsoro ina maijin tsoron ranar da za a nemi wanda zai gaji gidannan."

"Ranar tana zuwa,sannan kuma da yardar Ubangijin musulunci Yarima Amin shi ne magajin karagata."

***
Bayan ficewar su Yarima a fusace Ayda ta fice zuwa ɓangaren mahaifinta,a tsaye ta sameshi da mahaifiyarta,su kansu magana suke akan abinda ya faru a gidan.

Durƙushewa Ayda tayi"Kenan na zama ƙasƙantarciya,ni ce za a musalta azabar da za ayi mani da azabar da akewa bayi,Ni ce yau aka kalla aka gorantamin akan rashin mulki ga mahaifina,yau an gaya mani cewar ni ba 'yar sarki bace,sannan kuma ban ɗauki matakiba."

Waziri ya ɗago Ayda"Duk abinda zaije ya dawo sai mahaifinki ya zama Sarki,ko ɗanki ya zama magajin gobe,ko ki zama matar sarki."

"Wa ne irin mulki yarinyar take taƙama dashi?lallai akwai babban lamari a tare da yarinyar"cewar Inna dake kallon Ayda.

"Ki wantar da hankalin ki,lokaci yayi da za a san biri asan gatanshi a gidan nan"

***
Duk zaman Aymana a sashen  Hajiya maigado,abin mamaki so biyu suka ganta,tana ɓangaren yaranta,Yarima Saifu ya kalleta"An sanar dani  tunda har Yarima ya Auri ɗiya daga masarautar Bilyam,ya ƙara samun ƙarfin ikon mallakar gidan nan,miye makomar mu idan bamu mulki gidannan ba."

Hajiya maigado ta yi murmushi"Kaine kaɗai zaka mulki gidan nan hankali ya kwanta,ina mai gantsuwa Amin bazai taɓa samun kwanciyar hankali ba in har ya hau karagar nan."

"Hajiya na fahimci tsantsar farin ciki a tare da Maimartaba ba tun yanzu yake son ganin Amin yayi Aure ba,zai iya yiwa auren nan da masaniyar shi,ya ɓoye wa kowa."

***

Washe gari da safe aka shirya shagalin bikin Yarima da Gimbiya Aymana a gidan,a wajen ne aka gabatar da kuyangi goma,Bayi biyar da zasu zama masu hidima ga Aymana,Maimartaba ya bayar da kyaututtukan girma ga baƙin shi,sannan ya bada tawaga don rakiyar mutanen da suka kawo Aymana.

Daga wajan jikin kai tsaye wani Babban ɓangare aka nufa da Aymana inda aka ce anan ne ɓangaren Yarima da zai zauna da matar shi.

Farfajiyace farko a ɓangaren sai wasu ƙofofi biyu dake sadaka da makeken falo kujeru zagaye dashi anyi mashi adon sarauta daga gefen dama ne ɗakunan Gimbiya sai ɗayan gefen na Yarima,kowane ɗaki da gado da kujeru,da banɗaki a ciki.

Aymana taji daɗin amincewa da barin Farida guyangar dake mata hidima.

Duk sauran kuyangi suna waje Farida ce kawai zata rinƙa samun damar shiga ɗakin Aymana.

Gaba ɗaya hankalin Farida baya a nutse,Aymana ta kula da hakan sai dai ta damu itama da son jin miye damuwarta,hakan yasa ta tambaye ta.

Farida tace"Tun tashina a Darul-Bilyam na saba rayuwa,acan aka haifeni nayi rayuwa yau gani na canza wani gidan kuma a matsayin baiwa,babban tashin hankalina irin ƙalubalen dana fahimci akwai a gidan nan."

"Duk wani abu mun saba dashi,baƙon al'amari bai wuce yadda zamu fahimci kowa na gidan nan ba."cewar Aymana.

"Ranki ya daɗe na fara samun wasu bayanai akan zamantakewar gidan nan,shiyasa nake tausayawa kaina."

"Farida zamu bisu sannu musan komai akansu,duk wani al'amari da kikaji kiyi gaggawar sanar dani komai."

Share hawaye Farida tayi"Dole ne Hakan,ke ce gata ke kika yarda dani har kawowata wannan matsayin"

Aymana tayi murmushi"Zan ƙara samar maki wani gatan Farida, in sha Allah lokaci zai zo da zan gyanta ki,na fitar dake daga ƙasƙantarciyar rayuwa,ki zama mai gyanci kamar ko wane ɗa."

"Na gode ranki ya daɗe".

Sallama suka jiyo Farida ta amsa,Jakadiyyace da Fadima,Aymana ta kallesu tana muskuta zamnta,duka suka rusuna gabanta,Jakadiya babbar macece sosai Fadima kuwa dududu shekarunta bai wuce ishirin da Ukku ba.

Jakadiya tace"Ranki ya daɗe aike ne daga wajan Hajiya Maigado."

"Ina jinki."

"Wannan Fadima ce"tana maganar tana dafa kafaɗar Kuyangar,kafin ta ci gaba

"Cewa tayi wannan ta zama kyauta daga gareta,ta zama cikin masu hidimta maki,ki sakata cikin jerin kuyangin ki"

"Na amsa,sannan inaN godiya,kuma ina gaida ita."

Jakadiya ta miƙe yana faɗin"Na barki lafiya."

***

Sai Dare Aymana ta jiyo shigowar Yarima da Fadawanshi,a ƙofa suka rabu dashi,ya ida shigowa gidan.

Sai da yaje ɗakinshi yayi wanka yayi shirin kwanciya cikin wani farin kayan bacci riga da wando,sai dai wandon iya guiwa yake,gaban rigar da botura.har ya kwanta Aymana ta faɗo mashi arai.

Miƙewa yayi ya ɗauki wasu takalma masu laushi ya saka ya ɗauko wayoyinshi yana shiga sashenta.

Tana kwance ta ɗan rufa da bargo mara nauyi saboda na'urar sanyaya ɗaki dake aiki,tsaye yayi a ƙofa,sam bata ji motsin shiga waya take dannawa.

Sallama yayi ta juyo tana Amsawa da ɗan saurinta,tare da miƙewa zaune,bargon ya sauka,rigar baccinta ta baiyyana,riga ce launin ja,tana da sharara a gaba.

"Sannu da gida."

"Fatan kin wuni lafiya."

Aymana ta zuro ƙafafunta ƙasa ganin Yarima ya zauna saman kujera,hakan ya basu damar fuskantar juna.





*Ku biyoni*
[10/29, 11:18 AM] Rahma gr: https://chat.whatsapp.com/F74uYH31PsM7qUyc1CbZvV



💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA SHABIYU. 12*

Yarima ya ɗan tsaya yana kallon Aymana"Fatan babu baƙunta a tare da ke?"

"Sam ina jin kamar ina gidanmu,saboda kusanci da na ƙarayi da wani mallaki nawa."

Yarima ya girgiza kai,azuciyar shi yayi tunanin ba zata daina maganar mallakar Takobi ba kenan.

"Shi kenan,ki huta lafiya,na zo ganin lafiyar ki ne"yana maganar yana miƙewa don barin ɗakin,Aymana ta bi bayan shi da kallo har ya ɓace kafin ta koma ta kwanta.

****

Ƙarfe goma na safe kuyangi suke kai kawo a harabar ɓangaren,Farida tana binsu da idanuwa,sai maganganun su dake ɗaukar hankalinta,duk akan Yarima Amin ya shiga ɗaki yau,musamman masu shekarun cikinsu,wanda ta fahimci suna jiran umarnin shi don bada shedi ga al'ummar gida.

Ta hanyar nuna zanin gadon da suka ɓata kokuma duba lafiyar Gimbiya Aymana.

An ɗauki lokaci Farida ta shiga ciki a tsaye ta samu Aymana tana kimtsa kanta"Ya ke Uwar ɗakina ina son sanar dake jiran bayyanar wani abu na shirri da mutanen gidan nan suke jira tsakanin ki da Yarima."

Da sauri ta ɗago"Har yanzu suna bayyanar da hakanne?"

"Gaskiya domin jira suke kawai suji."

"Babu wani abun baiyyanarwa,kar in ji ko kalma ɗaya daga bakinki akan mu,ki gyaraman ɗaki ki fice kawai."

"To ranki ya daɗe"

Abin ya daɗe a zuciyar Aymana haka nan kawai ta kauda maganar,don tasan hakan ma bazai faru tsakanin ta da Yarima ba,irin wannan lokacin da Babu wata soyayyar juna a tsakanin su.

****

Ummi ce zaune a ɗakinta,ita kanta son jin sanarwar Yarima ya fasa kwai a gidan take,domin kuwa wannan shine nasarar su,hakan shine tabbacin zasu ɗau hanyar kawo Magaji a gidan.

"Aje a haɗa kayan karin kumallo ga Yarima da Gimbiya."ta ba wata Baiwa dake yi mata tausa umarni.

"An riga anyi komai tun ɗazu,na bar wajan ana shirin kai masu abincin."

Ummi ta kaɗakai alamar gamsuwa.

****

"Nace kije kema ki zama a cikin bayinta,ina son jin duk wani bayani nata,idan kika kuskura naji wani abun da baki sanar dani ba to lallai zaki haɗu da fushina."maganar Ayda kenan ga Kuyangar dake mata hidima.

Hassatu ta miƙe"Da yardar Allah komai za ki ji daga gareni."

Ɓangaren Aymana yarinyar ta shiga itama tana son jin komai daga wajan sauran ƴan'uwanta bayi.

Farida ta fito a falon fa samu bayi suna rige wajan shigowa jera abinci hakan ya faru don ganin kwam.

Tsaye tayi tana kallonsu,Hassatu ta zo taja hannun Fadima suka fice."Ke me faru nifa Ayda ce tace nazo naga komai."

"Har yanzu babu wani bayani,nima Hajiya Mai gado ce ta sani jiye mata komai na gidan"

Hassatu ta ja tsaki"Muje kawai"

Sai ƙarfe goma shaɗaya Yarima Amin ya fito anan ya samu Farida zaune,ita da Hassatu,zubewa sukayi gaban shi"Barka da safiya Ranka ya daɗe."

Bai amsaba ya samu waje ya zaune saman kujera,yana kallon abinci da aka jera ya maida hankalin shi kan Farida"Uwar ɗakin ki ta tashi ne?"

"Eh ta tashi Allah ya taimakeka"

Hassatu tace"Ko ayi mata magana ne?"

Kallonta yayi yaga tana ladabi akan su"A sanar da ita Yarima ya tashi."

Farida ya miƙe sai dai kafin me har Hassatu ta rigata tare da cewa"Angama ranka ya daɗe."

Ta shige tana sallama sai dai  ba a amsa mata ba,tsawon lokaci,bin ɗakin tayi da kallo tana karantar komai,zuwa can Aymana ta fito daga wata ƙofa,Hassatu ta zube gaban ta"Barka da fitowa Uwar gida agun Yarima."

Aymana ta kalleta,ta na shirin zama taci gaba"Mai girma ya fito yace a sheda maki ya tashi."

"Me hakan yake nufi?"

"Yana zaune dai a falo"

"Ko yana buƙatar ganina ne?"ta tambaya cikin nuna isa da iko.

Hakan ya sa Hassatu ta ɗago idonta kaɗan ta kalleta"Na fahimci hakan uwar ɗakina."

"Ina fitowa yanzu."

Sunkuyawa Hassatu tayi tana fitowa,ta tsunna gefen da Farida take"Allah ya taimakeka tace asanar dakai tana fitowa yanzu."

Baiyi magana ba ya cigaba da dannawayar hannunshi,Cikin mintuna Ukku Aymana ta fito tafiyarta a hankali,cikin doguwar rigar shadda an ƙayatar da shadda da Aiki abin wuya da abin hannu duk na sinari,ƙafarta akwai sarƙar ƙafa wanda yake ja hankalin su Farida.

Cikin sauri suka fara mata sannu da fitowa,Bayan ta zauna kujerar dake gefen shi Farida ta matsa wajenta"Idan akwai buƙatar wani abu ina waje."

"Zaku iya tafiya."

Waje suka yi sai dai Hassatu bata so hakan ba,taso ace a wajan zasu tsaya,ita kuwa Farida tasan Aymana ba ta san zaman su idan suna tare da manya,ko suna zaune ahalin su,balle yanzu da take tare da mijinta.

Bayan ficewarsu Yarima ya aje wayar saman hannun kujerar,Yana kallon Aymana"Barka da safiya"tace tana kallon shi itama.

"Ya kamata ace kin karya kafin wannan lokacin."

"Idan ina buƙatar hakan zanyi"ta ba shi amsa.

Yarima ya koma saman kafet,ya na faɗin "miƙomin wayata"

"Ba lokacin waya bane yanzu,lokacin abincin ka ne."

Shiru yayi yana jin ƙarar sarƙar ƙafarta,ta zo ta zauna ta yi shiru,Yarima yana jiran Aymana ta haɗa masu abincin.

Ita kuwa ita kanta so take a haɗa mata don sabone su duka,da sauƙi ma Yarima yana ɗaukewa fadawanshi wani aikin,yana yi da kanshi.

Shiru na wani lokaci,Aymana ta ja filat tana fara zubawa,ta ajiye a tsakiya"Ranka ya daɗe zaka iya ci Yanzu"

Murmushi yayi,ta saka cokali biyu tana fara murza nata a ciki,Yarima gyara zama suka fara cin abincin.

Shi kanshi baya da ra'ayin ace zai yi nisa da matar shi koda ace shi ne sarki,hakan da tayi ya ji daɗi sosai.

***
Fitar Hassatu sashen su Ayda ta nufa,Ayda tana kwance Hassatu ta zube gabanta"Banga alama ko wani shedar Yarima ya kusanci matar shi ayau ba."

Ayda ta miƙe zaune"Kar kiyi mani ƙarya,yadda yake kakkayi tare da ikirarin Matar shi."

"Babu ƙarya,duk Kuyangin dake sashen jiran fitowar bayani suke,babu wani bayani sannan nice naje kira mashi Gimbiyar,kwatakwata ma ba a ɗaki ɗaya suka kwana ba."

Dariya Ayda tayi tana miƙewa zuwa gun mahaifiyarta,ta labarta mata,Inna tace"Nima jira nike a kirani amma shiru har yanzu"

"Akwai alamar gaskiya a zancen Hassatu,ku ake kira wajan gyaran karen gidan nan ranar farkon su."cewar Ayda

***

Hajiya Mai gado ta kalli Jakadiya"Anya kuwa ba munafunci bane,taya za ace ba a baiyyana zancen nan ba."

"Ranki ya daɗe Fadima kanta tace bataga alamar komai ba"

Kira ta kwalla mata,Fadima ta shigo"Ke ba na turaki don bacci bane a ɓangaren Yarima,dole ki maida hankali kan aikinki."

"Uwar gijiyata iyakar abinda na gani shi na faɗa"

Hajiya Maigado ta yi dariya"Mun ji mun gani."

***

Ummi tana tsaye tana kai kawo a ɗakin hankalinta yaɗan tashi,ta nufi ƙofa don ta ƙagara taga Jakadiya,anan suka ci karo don fitowarta kenan daga wajan Hajiya Maigado.

Cikin sigar munafunci tace"Yau naga zuciyar Uwargidan Maimartaba a dagule."

Ummi ta koma ciki ta zauna kan kujera,Jakadiyya ta bita ta zube ƙasan kafet"Allah ya sanyaya zuciyar uwar ɗakina."

Ajiyar zuciya Ummi tayi"Mi yake faruwa a ɓangaren Yarima?"

"Ummi ba nida wani bayani,banje sashen ba."

Wata gigitacciyar tsawa tayi mata tare da miƙewa"Kina aikin me har baki je ba,ina so maza-maza ki jiyomin abinda ke faruwa."

"Aminci ga zuciyar Ummi,An bi umarninki kamar yadda kika ƙindaya."

Tana maganar tana miƙewa,Ummi ta bita da Harara.

***

Aymana kuwa ko da suka gama karyawa sawa tayi aka fitar da komai,ta koma kan kujera tayi zamanta,shi ɗin ma hakane,zaman baya musu daɗi sai dai Yarima baya son fita don kar ayita maganar yana ango ya fita tun wuri.

Sai wajan ƙarfe ɗaya ya fita Masallaci ita kuma ta shiga ɗaki bayan gama salarta ta fito harabar ɓangaren kuyangi suka zo kanta kowanne yana son tambayar ta ko tana buƙatar wani Abu.

Aymana ta kalli Farida"A ɗauko mani shifiɗa,zan zauna anan ne."

Wani makeken kafet aka aje mata tare da tuntun don kishingiɗawa,Aymana ta na zaune Sai ga Hassatu ta shigo da kayan marmari akan wani mazubin kaba.

Farida ta amsa ta aje gefenta,ta kallesu ɗaya bayan ɗaya"Ina san sanin kowanne daga cikin ku."

Haka suka cigaba da gaya mata sunyensu da suma aikin su a gidan.

Aymana ta kalli wacce shekarunta zasu kai talatin da wani abu tace"Ke fa mi ye sunan ki?"

"Sunana  Aisha"

Aymana ta kalli sauran kuyangin"Za ku iya tafiya"

Har sun miƙa ta kallesu"Aisha Zauna ke da Farida."

Haka suka zauna gefenta,ta ɗauki tuffa tana sha,an ɗauki lokaci Takalli Kuyanga tace"Aisha shekarunki nawa a gidannan?"

"Ranki shi daɗe ni a gidan nan aka haiheni,asalin iyayena Bayi ne a gidannan"

Aymana ta jinjina kai tare da tashi zaune don tasan A'isha tana da masaniya akan komai na gidan"Mi ye asalin halayyar mutanen gidannan da yadda suka ɗauki mulkinsu."

Aisha ta matsa kaɗan don tasan ta samu shiga wajan Gimbiya,ta fara faɗa mata halin Hajiya Maigado da yaranta,da suna ƙudurin su na son mallakar wannan gidan.

"Ɓangaren Ummi fa."

Aisha tace"Ranki ya daɗe ai itace mahaifiyar Yarima."

"Na sani in son jin wani abu dangane da halayyar ta,kamar yadda kika faɗi min na Hajiya Maigado."

Shiru ta ɗan yi"ko kina tsoron wani abu?ba zaki faɗimin mugayen halayyar ta ba don tana mahaifiyar miji na?"

"Wallahi ba haka bane,Allah sarki,Uwar ɗakin kowa kenan,Ummi mace ce mai kirki da son mutanenta,bata nuna ƙyamar kowa,babu ruwanta da munafunci,shine dalilin da yasa kowa yake son ta a gidan nan."

"Miye alaƙar Yarima da Mahaifiyar sa?"

"Wanann kuma wata soyayya ce ta musamman,duk da Ummi tana da kawaici akanshi kasancewar shi ɗan fari."

"Sai Mai martaba fa?"

Aisha tace"Don Allah kiyi mani aikin gafara,kar maganganuna su jamin fushin gidan nan"

Aymana ta gane ta sosai,tace"Kar ki damu"

"Shi dai Mai martaba bashi da wani guri daya wuce ganin Yarima Amin ya zama Sarki a masarautar nan,soyayyar da yake ma Yarima hakanne ya ja mashi."

"Kamarya kenan?"

"Tsana a gurin masu son Mallakar mulkin gidannan.

"'Ya'yan Hajiya Maigado kenan?"

"Ai basu kaɗai ne masu son mulkin ba,akwai  Waziri yafi kowa nuna izza da juya masarauta,kuma shine yake son zama sarki har gobe."

Aymana ta ajiye tuffa data fara ci tace"Ita fa 'yar tashi"

Aisha tace"Ai yana kan abu biyu ne,na farko ya zama Sarki,idan hakan bai samu ba,dama akwai 'yarshi da ke son auren Yarima,idan ya aureta zata haihu,idan ta haihu Kinga kenan mulki zai koma hannunshi,tunda jikan shi ne."

Aymana ta kaɗakai"Wai duk miye dalilin son mulkin nan?"

"Saboda Masarautar mu ta kasance babbar masarauta data mallaki TaKOBI,ƙarfin mulkin gidannan ya shafe ƙarfin mulkin masarautun duk nahiyarnan"

Ayaman ta miƙe tsaye ta fara kai kawo,zuciyarta tana ɗugunzuma,da son jin zancen  Takobin su"A ina TAKOBI take a gidannan?"



*Muje zuwa*
[10/29, 11:19 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA SHA UkkU. 13*


Aisha ta ɗago za ta yi magana,suka jiyo motsin shigowar Yarima jin muryoyin fadawanshi dake mashi a fito lafiya.

Yana ɗan murmushi ya shigo,su Farida suka durƙushe suna kwasar gaisuwa.

Aymana ta matsa wajan shi,ganin ya ɗan tsaya yana kallon ta,su Farida suka fice.

Aymana tace"Barka da dawowa."

Bai amsa ba yayi hanyar shiga Aymana ta bi bayanshi,a falon ya cire hular shi yana ajewa kan kujerar,kafin ya zauna tare da faɗin"Na sami Gimbiya Lafiya?"

Wani kwanji taji jin ya kambama wajan faɗin sunan tace"Alhamdulillah ko da buƙatar wani abu?"

Zatayi magana Hassatu ta shigo falon riƙe da tire tana sallama,Aymana tace"Za ki iya shigowa."

Gaban Aymana ta durƙushe tana aje tire ɗin,shayi ne a kofi biyu,tana ajewa taɗan tsaya"Za ki iya tafiya."

"Na barku lafiya"

Aymana ta je can gefen kujera ta matso da tebur gaban Yarima ta maida tire ɗin a sama,tsawan lokaci baiyi magana ba.

"Abin motsa baki"ta ce ba tare da ta motsaba


Rufe ido yayi ahankali ya jingina da kujera"Ga dukkan alamu akwai gajiya a tare Da Yarima"

Ɗagowa yayi ya buɗe ido"Nayi ziyara cikin gari don ganawa da talakawan yankin mu"

"Adalin shugaba"ta furta da nuna yabawa

Yarima yasa hannu ya ɗauki kofin ya ɗan kai baki,Aymana ta miƙe ta ɗauki ɗayan kofin"Zan shiga ciki,a huta lafiya"

Binta yayi da ido har ta shige,ya ɗan jima kafin ya miƙe ya wuce ɓangaren shi.

Da Marece Aymana ta fito don shiga cikin gida,kuyangi zasu bita tace Farida da Aysha kawai yayi.

Bangaren bayi da ma'aikatan gidan ta nufa ta zaga ko ina akayita gaisheta,daga nan ta wuce wajan Hajiya mai gado  a ɗaki tace ta shiga bayan gaisuwa kaɗan Hajiya tace"Duk wanda ya tashi gidan sarauta yasan wani abu dangane da bayyana fashewar kwai a gidan sarauta."

Aymana ta kalleta"A wancen gidan ana son kawo sauyin hakanne."tayi matanar da Izza da kuma nuna isa.

Cikin mamaki Hajiya Maigado ta kalleta,kenan tana nufin sune suka ɓoye bayyana Amarcin su,ɗaga baki tayi zatayi magana Aymana ta sunkuya alamar bangirma"Zan gaida sauran mutanen gida,ki huta lafiya"

Wani wawan kallo ta bi bayan Aymana dashi.

Ɓangaren  Yarima Saifu suka nufa bata wani samu karɓuwa daga wajan matar ba, hakan yasa suna gaisawa ta juyo.

A hanya Farida ta ɗan jera da Aymana tace"Allah ya taimake ki,abinda nike gaya maki kenan ɗazu."

Batayi magana ba sai Aysha da take tambaya hanyar da zasubi zuwa sashen Ummi.

Ta samu Ummi tana ɗan hutawa,a gabanta suka fara Gaisuwa,Ummi ta sa hannu ta ɗagota,ta juya tana kallon su Farida"Kuje tana fitowa."

Taja Aymana zuwa kan kujera Aymana ta zame jikinta tana shirin komawa saman kafet"Kiyi zaman ki,bana son wannan janye jikin da kike,bari in tado maki Saratu dama ɗazu nake mata faɗa bataje wajan ki ba."

Murmushi tayi dama ance Yarima yana da ƙanne amma bata gan su ba"Allah ya taimaki Ummi ki barta zan shiga ba sai kin wahalar da kanki ba"

Ummi ta koma ta zauna,ta kalli Aymana tana nazarinta,tana son Yarinyar sosai sannan taga alamun hankali tare da ita.

Miƙewa tayi tana kwalawa yaranta kira,ta dawo ta zauna"A kawowa 'yata abin motsa baki."

Aymana ta yi shiru tana nazari,Umma tace"Yauwa na manta wai kuwa an kaiki Ɓangaren Waziri da Baba Galadima?"

"A'a Ummi"

Ummi ta miƙe "Ya kamata kam,bari nasa a shiga dake."

Wasu kuyangi ta samo Saratu ta fito tana nufota,Aymana ta kauda kai"Ai ba zan karɓi marabar ki ba."

"Allah ya huci zuciyar Uwargidan Yarima"tana maganar tana dariya.

Aymana tace"Kinyi sa a na huce"

Ummi ta yi dariya"Aymana ga Saratu,zata zamar maki 'yar uwa,ina son ku haɗe kanku kunji yarana."

"Zamuyi kamar yadda kika ce  da yardar Ubangijin mu."

"Allah ya baku iko,ku je cikin gida ku gaida kowa,Saratu ku kula sosai."

"To Ummi"

Haka suka nufi ɓangaren Waziri a tsakar haraba suka samu Inna tana kan wani babban kafet tana hutawa.ganin Saratu yasa ta fara faɗin"To yau kuma ke ce a gidana."

"Ummi ce tace na rako Gimbiyar Yarima ta gaida ku."

Taɓe baki tayi daidai shigowar Aymana"To Sannun ku,zaku iya zama"

"Barka da hutawa"Aymana ta faɗa.

Inna ta miƙe"Wannan itace baƙuwar gidan tamu."

Saratu ta yi hanyar shiga ɗakin"Ina Ayda take"

Kafin ta rufe baki Ayda ta fito cikin doguwar rigar atamfa tasha adon duwatsu"Ina kan fitowa"

Aymana ta ɗaga ta ɗan kalleta,Inna tace"Ga Ayda ku gaisa"

Ƙyam Aymana ta kasa ɗaga baki tayi magana,ta na jin mulki da izza na shigar ta,Inna ta kalleta tana miƙewa"Bari akawo maki ruwa."

Tabi bayan Saratu ta shiga ciki,Aymana ta kalli Farida da ido kawai tayi mata nuni hakan yasa ta miƙe daga tsugunnin da tayi.

Ayda ta ɗanyo tattaki"Nayi tunanin zanga ɗan kwarzon yana take bayan abin gaban goshin shi,sai dai hakan ya kasa samuwa ta dalilin rashin wani abun a tarayyar farko."

Aymana bata ɗago kai ba,Aymana ta ci gaba"Akwai lokacin da kowa zai fahimci yaya haɗin gaskiya yake da kuma akasin hakan."

"Na hane ki da kutsa kanki a cikin gidan Magadan sarauta,akwai banbanci mai girma,Sanin tarayyar farko a babban gida sai wanda isar shi tayi isa za a sanarwa,Amma bake maƙasƙanciya a wajen mu ba."Aymana ta aje maganar tana miƙewa.

Farida ta matsa kaɗan,Ayda ta fara huci"Karki ƙara ƙasƙantar dani,koma...."

Hannu ta ɗaga cikin sauri"Kar naji wani zance."

Saratu ta fito tana kallon su,ta juya,tana guntse dariya,Aymana tace"Ki sanar da Inna mun wuce."

Ganin Saratu hakan ya hanata cewa komai,haka suka fice,a hanya Farida ta fara bata haƙuri,Aymana bata yi magana ba har ƙofar gidan Galadima.

Saratu ta shiga Aymana tana binta Mama tana ɗaki tace su shigo,tana sakar masu fuska"Sannun ku da hanya."

"Yauwa Mama ga baƙuwar gidanmu tazo gaidaku."

Aymana ya gaisheta"Maraba Maraba da uwar gidan Yarima Magaji mai adalci."

"Mama tun yanzu zaki fara mata maganar Magaji mai adalci"

"Eh mana dole na faɗa"

Aymana tayi murmushi sai taji matar ta burgeta lokacin data gane tana maganar ne da gaske har zuciyarta,Mama ga aje masu abinci"Ku ci bari in sa akawo maku shayi"

"Mama ki barshi Muna godiya."

"Au ko ke baki shan shayi kamar Yarima"

Saratu tace"Gimbiya Kinga Mama kullum ita takewa Yarima shayi da wasu abubuwan buƙata"

"Allah sarki"

"Ai yanzu na huta"

Ta matso kusa da Aymana,ta kalli Saratu "Tashi ki bamu gu mu gaisa"

"Kai Mama sai na tashi sannan"tana maganar tana miƙewa ta shige cikin ƙurya.

Mama ta kalli Aymana"Na gode Allah da kika zo mata ga Yarima,kuma kema kika fito daga tsatson sarauta,ko ba komai Yarima zai samu tagazawar ki akan kulle kulle da makircin gidan nan."

Aymana ta gyara zama"Me hakan yake nufi Mama"

"Zaman ki a gidan nan ya zama garkuwa gareshi,tashin hankalin Mutanan masarautar nan akan Yarima yake,sam basu buƙatar ya gaji mahaifin shi"

"To amma Mama naga shine Baba kuma magaji"

"Ki kula Aymana,abubuwan kan Yarima yana ɗaga hankalin duk masoyanshi"

Haka suka zauna sukayi ta labari,kamar wasa Aymana ta saki jikinta da Mama,anan sukayi sallar magriba.

Yarima daga masallaci ya wuce nemanta a gidan amma bai tambayi kowa ba,a ƙofar Gidan Galadima ya ga su Farida hakan ya tabbatar mashi tana ciki.

A hankali ya shiga falon yana sallama Mama tace"Au biyo ta kayi"

Yar dariya yayi"a'a Mama lokacin shan shayin Yarima ne yayi"

"Kai dai faɗi gaskiya"

Aymana ta kalleshi ta ɗan saki fuska"mun jima ko?"

Kujerar da take sama ya zauna gefenta,Aymana ta miƙe ta ɗauko kofin shayi ta buɗe butar shayi ta fara zubawa,kawo mashi tayi tana miƙa mashi.

Yarima ya harɗe hannu bai amsa ba Aymana ta kalli fuskar shi,ɗauke da murmushi"Au Mama ko nayi karanbani"

"Bawani karambani"
"Tayi karambani mana,ta jira Mama ta bani"

Aymana tayi dariya har da sauti"Allah ya huci zuciya"

Har ta yi zata aje Yarima ya kamo hannunta,Mama tace" ka gama lafiya Magaji"ta miƙe tana kiran Saratu.

Ahankali Aymana ta koma ta zauna jiki a sanyaye,tana kallon hannunta dake cikin nashi,Yarima bai damu ba ya bata ɗayan hannun,alamar ta bashi kofin,cikin sanyin jiki ta miƙa mashi ya janye hannunshi daga nata,yakai kofin a baki.

Sun jima sosai babu wanda yayi magana sai can Mama ta fito,Yarima Yace"zamu wuce"

"Shikenan ranka shi daɗe,Gimbiya sai kin ƙara shigo mana ko?"

"Inshallah"

Gaba yayi tana biyo bayan shi,juyawa tayi"Na manta tare muka zo da Saratu bari nace tazo mu wuce"

Shiru yayi mata haka ta shiga Mama tace ta fice ta ƙofar baya.

Dawowa tayi"Mu tafi"

A hanya Tace"Zamu biya nayiwa Ummi bankwana."

"Ummi tana sashen Mai martaba"

Shiru tayi suka yi ɓangaren su bata zauna ba ta fara cire kayan adon Hannunta.

Yarima ya zauna kan kujera ya na daukar wani littafi,ya buɗe

Aymana tayi ciki abinta kaya ta fara ragewa don yin wanka, breazier da Undy ya rage jikinta,mutsi ta fara ji kamar wani kwaro yana yawo,matsawa tayi wajan tana dubawa,sai kuma taji shiru.

Kamar wasa ta ƙara jin motsin hakan ya ɗan tsoratar da ita,ja tayi kawai sai taga jaririn ƙadangare,da sauri taja baya tana kwalla ƙara.

Cikin firgici Yarima ya miƙa,"Lafiyar ki?"

Aƙofa sukaci karo,ture shi take nemanyi,ya sa hannuwan shi ya riƙeta duk jikinta kyarma yake alamar tsoro.

"Ka cikani wallahi ƙadangare ne"

Kallon ɗakin yake yi,Aymana ta fara neman fizgewa,jin motsi yasa ƙadangaren son guduwa,tana jin haka ta ƙanƙame shi gam tana shigewa jikin shi"Kaiwa Allah ka barni,wallahi nan zai zo"

Tayi maganar tana rungumarshi ta hanyar ɗaure hannunta duka biyu a bayanshi.

"Babu abinda zai maki fa"Yana magana yana shaƙar ƙamshin ta,sai kuma ya kasa motsawa.

Aymana ta kuma fasa ƙara,Yarima yasa hannu ya dafa kafaɗunta"Bari na fitar maki dashi",Aymana ta aza kanta akan ƙirjin shi tana sauke bugun lumfashin su a tare.

Kasa janye jikinshi yayi,wani yana yi ya fara shigar shi"Don Allah ka fitar da shi."

Yarima ya ɗan janyeta,ta koma bayanshi,tana rije hannunshi,kallonta yayi"To yanzu taya zan fitar da shi kin riƙe hannun"

"To bari in fita saika Kore shi"kallon ta ya fara yi tun daga sama har kan cibiyarta,hankakinta yana kan inda take jin motsin ƙadangaran.

Sakin hannunshi tayi tana nufa ƙofa da sauri"Karfa ki fita"

Ta yi banza dashi ta bar wajan,dakyal ya sa hanki dinshi ya riƙo shi,yana fitowa dashi.

Baiganta ba,har ya fita waje,ya jima kafin ya dawo"Ki fito na fitar dashi."

Ina Aymana tayi can hanyar ƙofarshi"Ka kaishi can can ƙofa kar ya dawo"



*Muje zuwa Haliloss ce*
[10/29, 11:19 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA SHA HUƊU. 14*

Murmushi yayi yabi hanyar ɓangaren shi,a nan ya sameta tsaye jikin bango"Allah ya taimaki Gimbiya an fitar da shi."

Sai lokacin hankalinta ya dawo jikinta,jin kiranta da yayi da Gimbiya tako ta farayi,ya bi bayanta da kallo,tana shiga bata tsaya komai ba sai da ya nemo Farida don gani yake kamar wani abun zai zo mata.

***
Aymana ta fara kwasar kwanaki a gidan,Mai martaba ya ziyarci masarautar Bilyam yayi godiya akan auren da aka ba yaron shi,duka ɓangarorin biyu sunji daɗi kuma sun fahimci juna.

Cikin mutanen da sukayi tafiyar ne,Baba Haroun ƙanin mahaifin Aymana ya bada wani saƙo a kawo mata.

Sai dai cikin rashin sa'a saida ya buɗe saƙon aciki yaga wata doguwar takarda,ya shiga tsananin tashin hankali jin yadda ake jadda mata muhimmancin abinda taje ɗokowa don kar ta shagala.

Ya kiɗima sosai saidai yayi dogon tunani Daga ƙarshe ya yanke shawarar kai mata,kuma bazai baiyyanawa kowa ba gudun matsalar da zai iya saka kanshi.

Tana zaune Farida ta shigo ta zube gabanta"Allah ya taimaki Gimbiya wannan saƙone daga gida,an sanar Baba Haroun ne ya aiko."

Cikin sauri ta karɓa,ta warware ganin akwai tarda ta kalli Farida"zaki iya tafiya."
"To ranki ya daɗe"

A hankali ta miƙe tabar wajan ta ciga ciki,ita kanta tasan yadda Baba Haroun yake son ta mayar da TaKOBI gidansu,kenan har yafi su Mama da Hajiya saka abun a zuciya.

Tsaye ta tashi tana kai kawo,ji tayi ana shirin shigowa ta yi saurin naɗe takardai,Yarima ya shigo da kayan hawa jikin shi,Aymana ta ce"Barka da sirdi."

Harɗe hannuwa yayi"Kowa ya halarci kallon hawa ban da ke me hakan yake nufi."

"Bana da buƙata don a raina ba wannan lokacin naso ka shirya hawanba."

"Miye dalilin ki na ƙin sanar dani?"

"Ina ganin kamar ba hurimina bane"

Juyawa yayi zai fita,sai kuma ya tsaya"Ya zama dole na rinƙa sanin abinda yake zuciyarki,bazan lamunci wannan ba"yayi maganar cikin izzar dake yawo jininshi

Taɓe baki tayi,yana ficewa ta miƙe ta na fitowa karo suka yi da Hassatu riƙe da tire da kayan marmari,ta jima a wajan tana sauraron su duk da ba komai take jiyowa ba.

Zubewa tayi tana faɗin"Allah ya taimakeki abin motsa baki na kawo"

Bata ce komai ba sai barinta da tayi a wajan ta fice zuwa ɓangaren Baba Galadima wajen Mama.

***
"Kar mu saki jiki dasu,bokanya ta sanar dani muna gab da shiga babban haɗari yana tunkaromu."

Inna ta ce"kaje ka samu Yarima Saifu ko yasan wani abu dangane da hakan."

Waziri ya miƙe yayi wajan Yarima Saifu,suna tattaunawa"Ni fa babu abinda na sani illa in gaji mahaifina,koma miye zai tunkaromu dole ne mu fuskance shi."

"Ka kwantar da hankalinka,dukkanmu magoya bayanka ne,babu wanda ya isa zama mamallakin gidannan sai kai."

Cikin sauri Farida ta juya jin abinda su Waziri suke faɗa,wajan Aymana ta nufa ta samu tana salla haka ta zauna tana jira harta ƙarasa ta maido hankalinta gunta,ta labarta mata.

Aymana ta miƙe tsaye"Wannan bai shafi masarautar Bilyam ba,Zaki iya tafiya Farida."

"Allah ya huci zuciyarki,ya kauda maki ɓacin rai,bansan hakan zai taɓa zuciyar ki ba."

"Ya isa!"

Farida ta miƙe tana samun Aisha don gaya mata,sai dai bata sanar mata halin ko in kula da Aymana ta nuna ba.

Aisha ta miƙe"bari in dawo"

Gudu-gudu ta isa ɓangaren Ummi,a ƙofa aka tsaidata akan ta jira Gimbiya Ummi tana ganawa da Yarima.

A'ishah tace"Gimbiya Aymana ce ta Aiko ni""

"Zaki iya shiga"

Yana gefen Umma durƙushe Kuyanga A'isha ta zuɓe"Allah ya taimaki Magajin gobe da Gimbiya Ummi Allah ya hutar daku da aminci"

Yarima ya kai kofin shayi bakin shi.Ummi tace"ki je maganar ki"

"Gimbiya Aymana tana tsoron faruwar wani lamari da aka sanar da ita,hakan yasa ta turoni"

Da sauri Yarima yace"Me ta sanar dake?"

"Shirin Waziri da Yarima Saifu na tunkarar duk abinda zaije ya dawo don mallakar kujerar Maimarta"

Miƙewa Yarima yayi da sauri yana barin wajan,Ummi tana kiran shi amma sam bai saurareta ba.

Ɓangaren ya nufa bai sameta ba,sai Hassatu da ya gani ta na zaune a ƙofa,nemanta ya farayi a gidan sai da yaje ɓangaren Baba Galadima acen ya juyo muryar Mama tana faɗin"Zamuyi komai don kare faruwar  abinda sukace amma Yarima Saifu yarone,Waziri yana amfani dashi ne don jin shirrikan ɓangaren ɗakin su,da kuma shirin da suke yi."

Yarima yayi sallama"Abin da kikaji kin tabbatar?."ya jefa mata tambaya cikin Izza

Aymana ta miƙe tsaye"An sanar dani kamar yadda aka sanar dakai"

Ja baya ya farayi zai fita"Kul kar in ga hakan,yana da kyau ka ɓoye wannan kayi bincike akan shirye shiryen su,mallakar sarautar Maimartaba abune mai wahalar samu,amma ga wanda ya san mulki hakan ba zai yi wahala ba."

Yarima ya tsaya tsak,ya zama dole ya saurareta,don yasan babu abinda bata sani ba dangane da ƙumbiya-ƙumbiyar masarauta.

"Kimtsawa ko tunkarar lamari shine naka,inhar kana son zama asaman su"

Yarima ya juyo dakyal ya iya "Na barku lafiya"

Aymana tabi bayanshi da kallo,Yana fita ta koma ta zauna.

***


Ayda ta kalli Hassatu"ina jinki"

"Uwar ɗakina abinda naji kenan."

"Kina nufin akwai nuna ko inkula daga Gimbiya Aymana."

Hassatu tace"Haka ne Uwarɗakina"

Ayda ta miƙe ta nufi ɓangaren Hajiya Maigado don ganin Kuyanga Fadima.

Waziri kuwa yana can wajan Bokanyar shi,bincike kawai take mashi akan abin.

Da daddare Aymana tana falo,Yarima ya shigo Farida tana binshi a baya da ledoji hannunta,Miƙewa tayi tana faɗin"Barka da dawowa."

"Sannu da gida"yace yana yin hanyar ɓangaren shi Aymana ta anshi kayan hannun Farida,har ta ajiye sai kuma ta ɗauka yabi bayan shi,yau tana son ganin yadda ɓangaren nayi yake.

Kwankwasa tayi yajima bai yi magana ba,don yau baya jin daɗin jikin shi,ta kuma kwankwasawa tare da shiga.

Yana kwance saman gadon shi,ya rufe idanuwanshi,ta koma tana ƙarewa ɗakin kallo tsaf da shi azuciyar ta tace ko waye yake gyara mashi oho.

"Kayan da Farida ta shigo dasu?"

"Ki fitar da naki"Ayamana ta kalle shi yana gyara kwanciya,ta ɗan duba ledar sai taga kayan adone aciki ta aje ɗayar a gefe.

Har ta juya sai kuma tace"Gimbiya tana godiya"

Nan ma shiru Aymana ta fice,anan ta samu an shigo da abincinsu.

Ta shiga tayi wanka ta fito,ta zauna tana jiranshi don cin abincin.

Har huɗu da rabi,Aymana ta fito ta na tammabayr Farida"Ko Kinga fitar Yarima?"

"A'a Gaskiya yana ciki,tunda ya shiga ban ga ya fito ba"

Aymana ta koma ta zauna har ƙarfe biyar ta wuce,hakan ya sa ta miƙe tayi tafiyarta sashen Ummi don yin fira.

Sai Magriba ta dawo ta shiga tayi salla ya kira Aisha don ta kwashe kayan abincin.

Tayi hanyar ɓangaren tana ta kwankwasa shiru,ta sa hannu ta tura,lulluɓe yake da bargo ta kalleshi ta na faɗin"Ko har ka kwanta ne,naga ba'ayi sallar i'sha ba"

Tayi maganar tana zama kan kujerar dake gefen gadon,Yarima kuwa lokacin zazzaɓi yafi ƙarfinshi,saima rawar ɗari da yake duk da rufar da yayi.

Sai da ya nutsu sannan ta ji yadda yake sauke lumfashi,yana nishi,miƙewa tayi ta nufe shi"Lafiya kuwa."

Dakyal ya ɗan buɗe idon shi,sai lokacin ta kula da hannunshi da yasa yana dafe da goshin shi"Subhanalllah me sameka"

Tayi maganar tana riƙe hannun"Ina jin zaz zazzaɓi ne"yayi maganar da kyal ta iya jiyoshi,sai lokacin ta fahimci ashe yana mata magana.

Hannu tasa ta yayi bargon,ta durƙusa kan gadon ji tayi jikin shi zafi rau,tasa hannu ta dafa goshin shi"Yanzu baka da lafiya ba zaka sanar ba."

Ta yi sauri zata sauko ya riƙo hannunta"Karki sanarwa kowa"

Aymana ta zauna"Waye yake duba ka,ina akwatin taimakon gaggawa?"

Yarima ya girgiza kai yana nuna mata wadrop da sauri ta nufi wadrop ɗin ta buɗe,wani ƙaton akwati tagani ta jawo tana nufo shi.

Ta aje gefen gadon,tana buɗewa,ta fara jawo abin awon jini,ta kunna ta hau gadon ta riƙon hannun shi,ta na fara janye hannun rigarshi har zuwa kafaɗa.

Ta ɗaura abin tana dubawa,cikin Mamaki Yarima ya kalleta,sai dai ya kasa magana,ta jima kafin ta cire tana kuma ɗaukar abin auna bugun zuciya ta saka a kunnanta,ta sa hannu tana ɓalle maɓallen rigar shi.

Ta saka abin tana kunnawa tare da saurarrawa,rufe ido Yarima yayi jin ta tunkari kirjinshi.

Ita kuwa ba abinda ya dameta ta kalleshi"Kasha wani magani?"

Kai ya girgiza ta ce"Yanzu miye zanyi gaya ko abinci baka ci ba"

Ta waiwayawa ta nufi karamin firij ta buɗe ta ɗauko ruwa,ta fara duba magunguna tana karantawa,ta ɓallo wasu tace"zaka iya tashi kuwa."

Ya ɗan ɗago kaɗan Aymana ta hau gadon tana dafa kafaɗar shi,tasa filo a bayan shi,hakan yasa ya tashi zaune.

Ruwan data zuba a kofi ta  fara bashi ta janye"Zaka iya riƙe maganin?"

Hannu kawai ya miƙa mata,ya saka maganin abaki ta ƙara aza mashi ruwan.

Har lokacin hannunta guda  yana rungume da kafaɗar shi yana haɗiye maganin ta janye kofin.

Ta ɗauko ruwa don ƙara mashi,sannan tana son yi mashi allura sai dai kuma sirinji ta duba sosai,hakan yasa ta fita cikin sauri.

A ƙofa take kwallawa Farida kira amma bata nan,sai Hassatu ta fito"Ina Farida?"


"Ranki shi daɗe Taje wajan Gimbiya Saratu" 
 
Aymana tace"Maza ina son sirinji"sai kuma yace "jira in fito.

Ɓangaren Yarima ta koma ta buɗe akwatin ta ɗauki littafi tayi rubutu tana fidda takardai Yarima ya kalleta,yana son ce mata tayi a hankali amma ya kasa.

Ta fice da sauri"Ina ne ɗakin maganin gidan an?"

"Baya ne"

"Maza kije ki karɓomin wannan."

Hassatu ta wuce cikin sauri Aymana ta koma ta ɗauki abin shayi dake falon ta haɗa ta saka madara sosai,ta na ta sauri Hassatu tayi sallama tana zubewa gabanta."Ranki shi daɗe ga shi"

"Yauwa Na gode Hassatu"

Hassatu ta kula yau Aymana bata cikin hayyacinta hakan yasa tace"Allah yasa babu wata matsala Uwar ɗak..."

"Lafiya lau zaki iya tafiya."

Tana maganar tayi hanyar ɓangaren Yarima da kofi a hannu,dama a buɗe tabar kofa.

Wajan fuskar shi tayi"Amma Kana ji da sauƙin ko?"

Ɗaga kai yayi,Aymana ta aje kofin ta ɗauko kayan aikin ta fara saka allura a hannunshi don neman jijiya,dakewa Yarima yayi ya rumtse idon shi.

Ta ɗan cakeshi kaɗan ya ɗan janye hannun"Jijiyar ce ta ɓata amma mugani"

Ya kuma miƙa mata hannu cikin Sa'a tace"Yauwa na samu"ta saka ta ɗora kanula ta ɗaure ta ɗauko alluran zazzaɓi tayi mashi.

Kafin ta zawo ruwa ta haɗa,sannan ta ɗan sauke ajiyar zuciya"Da izinin Ubangiji yanzu zaka samu sauƙi"

Yana niyar zame fulo tace"a'a kabari kasha ko shayin nan"

Ta hau gadon tana dafa shi Yarima yace"Bana shan shayi da madara"

"Don Allah kasha kaga bakaci komai ba,Madarar zai janyen maka yunwa."

Ta jingina jikinsu takai kofin bakinshi,baiyi musuba ya sha,.

Yana cikin sha taga yana motsa hannun,ta kalle shi"Da wani abun ne?"

Sai ta kula da wajan da ta saka kanula ya fara kumbura kamar ruwan baya shiga sosai.

Aje kofin tayi tazo ta riƙe "ka miƙe hannun kaga ya fara tsayawa,Ta riƙe hannun ta aza saman cinyarta,tasa hannunta ɗaya tana shafa wajan tana son kumburin ya baje.


Yarima ya buɗe ido yana kallon ta,ji yayi kamar tana mashi wani salo,yasa hannu ya matse hannunta cikin nashi tare da rufe ido.

****

Da sauri Hassatu ta nufi cikin gida don shedawa Ayda akwai wanda bashi da lafiya a gidan Yarima.

Sai dai kafin ya isa ta haɗu da Kuyanga Fadima,tace"Ina zuwa haka cikin sauri?"

"Ke abin allura na ansowa Gimbiya Aymana kuma naga tayi sashen Yarima da sauri gaskiya ina tunanin shine bashi da lafiya."

Fadima ta riƙe baki"Anya dai banji an sanar da mutanen gida ba,kuma na wuto Likita a ɗakin magani."

Hassatu tace"ke ni dai na tafi,sai kiyi ta surutun ki"

Ai itama fadima sai tayi sashen Hajiya Maigado don sheda mata abinda taji.




*Haliloss ce*
[10/29, 11:19 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA SHA BIYAR. 15*

Sai wajan ƙarfe tara Gimbiya Aymana ta samu nutsuwa ganin bacci ya ɗan ɗauki Yarima,harta zauna sai ta tuna tayi salla ba, banɗaki shi ta je acan tayi alwala ta fito tayi natà sashen,Anan ta samu Farida zaune,sannu tayi mata,Aymana tayi salla,sannan  tace"Farida."


"Allah ya taimake ki?"

"Kije ki sanar da Ummi Magajin gobe ba shi da lafiya,yana buƙatar addu'ar ta."

Har ta miƙa Aymana tace"Ki sheda mata,baya son kowa ya ji hakan,kema ki kiyaye."

"An gama ranki shi daɗe"

Tana zuwa aka sheda mata Ummi tana wajen Maimartaba,hakan yasa ta nufi ɓangaren Maimartaba,sai da ta sheda daga Sashen Yarima aka aikota sannan aka barta shiga.


Ummi ta fito daga turakar shi,tana amsa sallamar Farida,Farida ta duƙa tana kwasar gaisuwa,Ummi tace"Allah yasa lafiya."

"Da sauƙi dai maigidanmu ne bashi da lafiya shine Gimbiya tace nazo na sanar dake,don kiyi mashi Addu'a."

"Subhanalllah me yake damunshi"tayi maganar cikin nuna damuwa.

"Bani da masaniya,kuma ta ce Yarima yayi hani da baiyyana rashin lafiyar shi ga Mutanan gidan nan."

Ummi ta ɗan razana"ki je ina zuwa"

Farida ta miƙe tana cewa"Allah ya kawoki cikin Aminci,na barki lafiya"

Farida tana fita Ummi ta koma turakar sarki,kallon fuskar ta yayi ya gane akwai abinda yake damunta"Fitarki cikin walwala sai kuma kika dawo akasin hakan"

"Magajin Gobe ne ba shi da lafiya."

Da sauri mai martaba ya miƙe daga kishingiɗe da yake"nayi mamaki har wannan lokacin Yarima bai zo yayi mani bankwana ba,ga alama ciwo ya fi karfinshi."

Ummi ta kaɗa kai"zan koma ciki na leƙo shi".

"Dole muje tare"

"Yarima yace kar a sanar,zuwanka zai bayyana rashin lafiyar"

Irin son da Maimartaba yake wa Yarima bazai jure ace bashi da lafiya bai je ya duba shi ba"Zanje ba tare da sanin kowa ba"

Ummi ta miƙe suna fitowa,bafade ɗaya ne suka tafi tare sai wata Kuyanga dake jiran Ummi a wajen.a tare suka yi sashen Yarima.

Aymana tana zaune ta gama canza mashi ruwa saboda na farkon ya ƙare.Ummi ce ta kwankwasa,Aymana ta miƙe sai dai ba asalin ƙofar da ke kaika ciki bane.

Kenan akwai ƙofa ta baya,zuwa tayi tana faɗin"Waye anan."

Kuyangar tace"Ranki ya daɗe kuna da baƙuncin Maimartaba da Gimbiya Ummi

Da sauri Aymana ta buɗe tana basu hanya tare da Faɗin"Sannun ku da hanya."

Ummi ta riƙe hannunta sukayo ciki,Maimartaba ya maye masu baya,Kuyangar taja ƙofar suka tsaya a waje.

A bakin gadon suka tsaya,Aymana ta durƙushe tana gaidasu amsawa sukayi,Maimartaba yace"'yata tun yaushe ne bashi da lafiya?"

"Ga dukkan alamu ya jima da zazzaɓin,amma ɗazu na shigo nasamu baya iya komai"

Shiru Maimarta yayi,Ummi tace"Ɗakin magani basu sanar bashi da lafiya ba."

"Ummi nice na duba shi."

"Kin yi karatun likitanci ne?"ya jefa mata tambaya.

Shiru tayi Ummi ta ruƙota"Na gode Aymana"

Aymana kalli sarki dake dafa kan Yarima,yana faɗin"Allah ya baka lafiya,Ya tashi kafaɗunka"

Amin suka amsa Ummi tace"Amma ko motsinmu baisa ya motsa ba"

"Na haɗa da Allurar bacci ne,hakan yasa yayi baccin mai nauyi"

"Allah yayi maki albarka"

"Amin Ranka ya daɗe Nagode"

"Ni zan maki godiya da kike kularmin da abin faharina, Magaji na."

Murmushi Aymana tayi,Maimartaba yace"zamu iya tafiya Allah ya tashi kafaɗunshi."

"Sauka lafiya Baba,Mun gode"

Baiyi magana ba yayi hanyar waje,Ummi ta bi bayan shi,Aymana ta sauke ajiyar zuciya tabbas taga tsantsar soyayya a tare da Maimartaba zuwa ga Yarima.

Kan kujerar bakin gadon ta koma ta zauna.

***
Cikin gida kuwa tunda Hassatu ta sanarwa Ayda Yarima bashi da lafiya bata ƙara samun sukuni ba,kai kawo kawai take kuma ta kasa samun tabbacin hakan.

Hajiya Maigado itace tayi ƙarfin Halin zuwa sashen Mai martaba,Allah yasa lokacin sun dawo.

Jakadiyya ce ya shigo tana faɗin"Akwai Gimbiya Hajiya tana son ganawa dakai."

Maimartaba ya yi murmushin shirma yana ɗaga kai,Jakadiya ta gane me yake nufi ta miƙe tana faɗin"hutawarka lafiya."

Cikin 'yan daƙiƙu Hajiya mai gado ta shiru a matuƙar jijicewa kamar gaske tace"Allah ya taimake ka ina Gimbiya Ummi ko ansanar dakai rashin lafiyar Yarima?'

"Yariman da ya tashi yanzu baki haɗu da shi a hanya ba?"

Ummi ya buɗe wata ƙofa ta fito,Hajiya Mai gado tace"na tsinci labarin Rashin lafiyar magajin gobe,hakan yasa na kiɗima."

Ummi tace"Yanzu fa ya fita."

Cikin munafunci ta sauke ajiyar zuciya"Alhamdulillah na kasa zamane,Allah ya taimakeka"

"Ku kwantar da hankalinku,Yarima yana lafiya yanzu yayi man bankwana."

"Na barku lafiya"tace tare da miƙewa Ummi ta bita da kallo,ta kalli Maimartaba,tana zama.

***

Bacci ne ya ɗauke Aymana akan kujerar ta aza kanta a gefen gadon kusa da  hannun Yarima dake da ƙarin ruwa.

Ƙarfe biyu na dare Yarima yaji hannunshi ya mashi nauyi saboda ruwan daya ƙare har jini ya ɗan fara biyowa.

Buɗe ido yayi ko haske bata kashe ba,ya waiga sai ya ganta a takure,ya jima yana kallonta,sai yaji ta bashi tausayi ya kalli agogon dake kallon shi,zaune yayi ƙoƙarin tashi.

Ya ji ƙarfin jikinshi sosai don yaji babu ma zazzaɓi,sai jikin shi da babu kwari,Hannu yasa ya dafa kanta yana saka yatsunshi cikin gashin kanta.

Ya sauke hannun akan wuyan ta,buɗe ido tayi cikin sauri,hakan yasa Yarima saurin janye hannunshi"Ka tashi ne,bacci ya ɗauke ni"

"Me sa baki kwantaba,baki gudun ciwon wuya"

Aymana ta yi saurin zaro ido"har ya ƙare gashi jini yana  shiga"

Tana maganar ya riƙo hannun,tana kwance kanular ta rufe"Yaya kake jin jikin?"

"Alhamdulillah ina samun sauƙi"

Ya zuro ƙafarshi zai sauko"Zaka iya kuwa?"

Tayi maganar tana gewayowa "ko in taimaka maka?"

Hannunta ya riƙo"Na ji ƙarfi sosai,bari na watsa ruwa."

"Zan haɗa maka ruwan ɗumi"

Tana maganar tayi hanyar ɓanɗaki,ta kunna hita,Yarima ya koma ya kwanta,Aymana ta dawo.

Gashinshi a kwance tace"Ko jikin ne"

Baiyi mata magana ba,hakan yasa ta jingina da bango"Maimartaba ya zo duba ka,da shi da Ummi"

Sai lokacin ya waigo"Na ce asanar dasu ne"

"Nina sanar da Ummi don tayi maka Addu'a"

Tana maganar ta koma banɗakin ta tara mashi ruwa,ta fito"Zaka iya shiga"

"Ki kwanta ki huta"

Itama shiru tayi mashi,ya shiga don yin wanka,ita kuma ta fice,don haɗo mashi ruwan shayi.

Ta jima sosai lokacin data dawo ta samu yana sallolin da suka wuce shi,ta jawo tebur ta aza mashi.

Ya jima yana Azkar kafin ya miƙe"Kina buƙatar hutu fa"

"Kasha ruwan zafin nan,akwai magani yana jiranka."

Ɗauka yayi ya fara sha,saida taga yasha sosai ta miƙa mashi maganin data ɓallo.

***

Washe gari kowa so yake yaga Yarima abisa mamakin su sai suka ganshi kamar lafiya lau,Ayda kuwa sashen Ummi taje tayi zaune tun safe,ƙarfe sha ɗaya Aymana da Yarima suka nufi sashen Ummi.

Saratu tana kari sukayi sallama,Ta amsa tana kallon ɗanuwanta,Ayda ta fito daga ɗakin Saratu.

Aymana tayi kamar bata ganta ba,Yarima ya kalli Saratu"Gimbiya ina Ummi?"

"Tana ciki."

Yayi hanyar shiga Ayda tace"Barka da Safiya Yarima"

Shiru yayi ya tura ƙofa don shiga,Saratu tace"Bari na tada mashi Ummi."

Aymana ta zauna kan kujera, tana ɗaukar littafin da Saratu ta ajiye 

"Har sai yaushe zaki fahimci baki kai matsayin dakike son kai kanki ba a gidannan"Cewar Ayda dake ƙara kusanto Gimbiya Aymana.

Shiru na tsawon lokaci,Aymana tana nazarin kalaman Ayda,sai dai ta sa a ranta ba zata tanka mata ba.

"Matsayi ba kai kake jawoka kanka shiba,zuwanki masarautar nan naɗan lokaci ba zai sa a sauya muhimman al'adun cikinta ba,ada idan Yarima baya jin daɗi akan taru akanshi don dubiya gare shi."

Sai lokacin Aymana ta tabbatar da hasashenta,hakan yasa tace"Ba kowane yake sanin komai na gidan Magaji ba,sai wanda isar shi takai isa,Izzar shi ta isa nunawa,mulkinshi ya isa kwatantawa.wanda suke da darajar sanin rashin lafiyar Yarima sun ji har sun dubo shi."

Ta ƙarashe zancenta tana mai miƙewa tsaye,ta nuna Ayda"Ina mai nusar dake akan shiga gona ta a karon da bazaki iya fisshe da kanki ba"tayi maganar cikin izza.tare da yin hanyar ɗakin Ummi don bin Yarima.

****

"Ya kasance babu wani da ya isa tunkarar ɗaki ko sashen da TAKOBIN gidannan yake,sannan kuma an saka dakarun tsaro,yawanci tawagar sarkin yaƙi a wajan suke,sakamakon hari da ake kawowa Takobin,bayan hakan an sihirce Takobin ta yadda babu wanda ya isa  taɓata, sai magada masarautar dake da mallakinta."

Aymana ta jinjina zancen Mama tace"To amma miye dalilin yin hakan."

"Duk masarautun nahiyar nan gurinsu mallakar Takobin,har ya kai ga an kama wani da yazo fita da TAKOBIN,sai dai ya samu tsattsauran hukunci"

Aymana ta jinjina kai tare da yin shiru,maganganun suna tasiri sosai a zuciyarta.


Ko da ta koma ɓangarenta Farida ta kawo mata kayan lambu a farfajiyar da take hutawa,yau tunaninta kaf akan Takobin gidansune,da kuma hanyoyin da zata bi don mallakarta cikin sauƙi.

***

Maimartaba ne zaune akan karagarshi yau babu annuri a tattare da fuskarshi yana zaman jiran Jakadiya ne bisa aiken da yayi mata domin kiran Gimbiya Ummi da kuma Hajiya Maigado matanshi.

Jakadiya ta shigo da saurinta kamar zata faɗi ta zube gaban Maimartaba"Allah ya taimakeka,Fari mai farar Aniya!turnuƙu kake zaki maganin ƙananun namun daj!."

"Je magana ki!"yace mata yana gyara zama.

"Uwayen ɗakina suna hanyar zuwa don ansa kiran Sarkin sarakuna"

Shiru yayi mata ba tare da yayi magana ba,ta miƙe daidai lokacin Su Ummi suka shigo, Jakadiyya tayi masu sannu ta fice.

Gaishe da shi sukayi kowa ya ja yayi shiru ganin yanayinshi na yau,an ɗauki lokacin kafin ya fara magana"Ya zama kune makusanta na,kune zan fara sanarwa abinda na yanke shawara da kuma abinda xan aiwatar,sai dai hakan baya nufin ina neman shawarar ku ko dogon zance."

"Allah ya taimakeka!"cewar Ummi.

Hajiya Maigado dai tayi shiru,Sarki ya cigaba"Ban fara shedawa kowa ba,ina son sanar daku zanyi Murabus daga kujerata."

Wata iriyar razana su ka yi, Gimbiya Ummi tace"Saboda mi?Mai martaba amma yanzu ba shine daidaitaccen lokacin murabus ɗinka ba"

"Me hakan yake nufi,ko kana da wata matsala da mulkinka?"cewar Hajiya Mai gado.

"Nayi hakanne don karin kaina da kuma al'ummar garina"

Cigaba yayi da sheda musu yadda yake son ya ɗora wanda zai hau mulki na gaba akan daidai kafin rasa shi a doron duniya.

Bai jira cewar su ba ya miƙe yayi ciki,sun jima suna zare zaren ido babu wanda Yayi magana, Ummi ta fara miƙewa kanta yana mata mugun sarawa.Tayi cikin gida.

Hajiya Mai gado tayi ɓangaren Yarima Saifu,tana kiranshi don sanar dashi"Wannan yazo daidai lokacin da kowa zai san kaine ya fi cancanta ka zama Sarki saifu mulki yana gab dawowa hannunnu."

***

Kan Kujera Ummi ta faɗa tana karanto addu'o'i don samun sassaucin abinda take ji,magana ta farayi ita ɗaya"Mesa Sarki zai mana haka?miyasa da wuri haka,miyasa zai jefa mutanan gidanshi a tashin hankali,Mesa zai kauda zaman lafiyar da muke farin cikin mun fara samu"

Tana maganar ta miƙe tana kwallawa wata Baiwa kira don taje kira mata Yarima.

Aymana tana zaune Yarima yana shan shayi ahankali,lokaci bayan lokaci yana duba wani littafin hikaya da yake nazari akai.Baiwar tayi sallama ta durƙusa.

"Barka da hutawa magajin gobe,Lafiya uban gidan talakawa!Magaji kake kafi ƙarfin yaro!Allah yaja zamanin Sarkinmu na gobe!!!"

Yarima bai motsaba sai wajan  sauke kofin hannunshi,ji yayi maganarta ya ƙara mashi wata izza "Me ke tafe dake?"

"Gimbiya Ummi tana son ganawa da kai cikin gaggawa."

Yarima ya miƙe don baya wasa da kiran mahaifiyar tasa,Ya kalli Aymana kamar zai yi magana sai kuma yayi shiru Baiwar ta fice cikin sauri.

Yarima ya isa ƙofar yana sauri a tsaye ya sameta,bata jira komai ba ta sheda mashi ƙudurin Sarki nayin murabus.

Wata kaɗuwa tazo mashi a matuƙar gigice yace"Hakan ba zai faru ba."

Ficewa yayi da sauri,fadar Maimartaba ya shiga,Yana zaune da wani bafade gefen shi.ya rima yayi mashi nuni akan ya fita.

Yarima ya zube gaban shi"Allah ya ƙara maka nisan kwana,banzo don jayaya dakai ba,nazo Don baka hakuri akan janye ƙudirinka"

Babu alamar wani abu a tare da Sarki yace"Wasu nasarori ake sadaukarwa don cimma wasu Nasarorin Yarima.wannan shine lokacin da zanyi murabus domin nasararka Yarima."

Arazane Yarima ya kalli sarki,tare da matsawa gabanshi"Karka yi haka ina mai tuba gareka,ba zani iya kwatankwacin abinda kake yiba."


"Ka yarda mubar muguwar kaza ta shiga akurki?"

Yarima yayi shiru"Inaso ka shirya zan sanar ranar murabus ɗina kaine zaka zama Sarki ga mutanena"

Yarima ya dafe kanshi tare da rufe idanuwanshi ya buɗe su da ƙarfi so yake ya ƙaryata abinda yake ji,sai dai kuma tabbas gaskiya ne abinda yakeji ɗin,A matuƙar razane yace"Bana da gurin ganin zaka sauka mulki nina mallaki mulkin Ya mahaifina,bana son yin gardama amma ina mai roƙo daga gareka."

"Ya isa!"

Abinda Maimartaba yace kenan, Yarima yasani daga faɗin haka babu wanda ya isa ya ƙara magana bayan shi.

Cikin gigita yafice,ya na dafe da kan shi.




*AuntyHaliloss*
[10/29, 11:20 AM] Rahma gr: I just published "MASARAUTA 16" of my story "MASARAUTA". https://www.wattpad.com/1135915659?utm_source=android&utm_medium=com.whatsapp&utm_content=share_published&wp_page=create_on_publish&wp_uname=AuntyHaliloss2&wp_originator=bHCcF7oHWwfpfcZ1eoX8%2FMVU9%2F%2B86dBSOQ0ar84tNslsP63G78x4vrFlNZuneWntf4%2F%2FFAZdfKiPLlojdVCx%2BlfgV5F9Zk71hRI5bEAqrxvy3oU64DlIpC3XZodpSGcx



💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA SHA SHIDDA. 16*

Ɓangaren shi ya nufa a gigice, ahanya wasu bayi suke gaidashi amma sam Yarima baya cikin hayyacin shi,ya sani sarai murabus ɗin Maimartaba dai-dai yake da ɗago fituntunu a gidan.

Tun a farfajiya ya fara ɓalle agogon hannunshi,ya shiga yana mai cire Jabba daya ɗora saman kayanshi,wurgi yayi da rigar kan Kujera tare da agogon daya fitar 

Hakan shi ya ja hankalin Gimbiya Aymana.kaɗan ta kalle shi ta kauda kai.

Kaiwa ya farayi yana komowa.ya fara haɗa hannuwanshi yana taɓawa a hankali ya fara magana"Sam bana son mulki da abinda ke cikinsa,miyasa Maimartaba zai yi murabus kuma yace nine zan hau karagar shi,ba zan iyaba bazan iya mulkar mutanen gidannan ba,Miyasa sai ni bayan yana sane akwai  mutane da suke jiran kujerar shi."

Gimbiya Aymana tana kallon shi ta aza ƙafa daya akan ɗaya.Wani murmushi ta fara yi kafin ta fara magana"Ba a raba harshe da haƙori! 
Kowa ya keta riga tasa, ya san inda zare ya ke! In Allah ya so falke sai kayansa ya tsunke a bakin kaba! Sai wani ya rasa wani kan samu!"

Ta ida zancen tare da miƙewa tsaye,har lokacin Yarima kallon ta yake,maganganunta yake nazari.

"Mi yasa kake jin ba zaka iya mulkar mutanen gidan nan ba?kana son mulki Yarima sai dai kana tsoron sha'anin cikinta,mi yasa sai su zasu so zama Sarakuna kai banda kai?ka manta Wanda Allah ya zuba wa garinsa nono ba zai sha da tsamiya ba! Ko wane gauta ja ne sai dai ba a kai shi rana ba."

Hannunshi ta riƙe"kayi Alfahari da kanka,ka kuma amince zaka iya mulkar duk wanda yake ƙarƙashin ikonka."

Kallonta yake maganganunta na yau sunyi tasiri sosai a zuciyar shi,Yarima ya rungumeta yana aje lumfashi da ƙarfi"Ina ji kamar bazan iyaba Aymana"

Akaron farko da ya kira sunanta"Kaifa ɗan sarkine, Sarkin da babu kamarshi a nahiyarmu,da yardar Ubangijin musulunci zaka yi nasara"

Tana maganar tana janye jikinta,ajiyar zuciya ya sauke tare da komawa kan Kujera ya zauna.

****

Washe gari mai martaba ya kirayi kowa masu riƙe da masarautun gidan don sheda masu ƙudirinshi na son yin murabus,

Waziri,Galadima,sarkin Yaƙi,shantalin sarki,da sauran Yaran shi maza.

Bayan ya gama bayani kowa ya fara magana,sarki ya masu bayanin yana so ne wanda zai mulki ya samu horo daga wajan shi.

Galadima yace"Allah ya taimakeka,kayi uzuri nan da wani lokaci"

Maimartaba baiyi magana ba,Waziri yace"To Alhamdulillah dama muna jiran wannan lokacin,zuwa yaushe ka yanke za a fitar da masu son zama karagarka.?"

Yarima Saifu ya gilgiza kai"Babu buƙatar fitar da wasu sunayi,cancanta kawai za a duba,nine zan hau karagar mulki"

Sarki ya gyara zama,baiyi magana ba.

Yarima Amin ya sunkuyar da kanshi ƙasa,shi baya jin daɗin komai balle bayyana wani abu dake zuciyar shi.

Haka aka tashi daga taron sauran ɓangarorin suna murna zasu zama akan karaga.

Waziri yana isa gida ya shedawa Inna da Ayda,murna suka kama yi.

Ayda tace"Baba daga lokacin da ka hau karagar mulki zaka tilasta Yarima Amin aure na ko baya so"

"Wannan ba shine abu na farko ba,abu na farko Zan ƙara nuna banbanci tsakanin talaka da mu,na kuma kawo sauyi tsakanin gidajen nan,ba zan lamunci yin mulki kamar yadda ake gudanar dashi yanzu ba."

Yana magana ya miƙe don zuwa gun Bokanyar shi,yana son samun bayani akan abinda zaije ya dawo.

****

"Na shedawa Maimartaba nine na cancanta da riƙe kujerar shi."

Gimbiya Mai gado ta sauke ajiyar zuciya"In tururuwa ta tashi lalacewa sai ta yi gashi!ka kwantar da hankalinka Yarima Amin bazai taɓa mulkar muba,kaine zaka hau mulkin gidan nan."

***

Kamar wasa gida ya hargitse akan maganar murabus ɗin Maimartaba,kuyangi,bayi da barori kowa maganar yake,fadawa kuwa hankalinsu ya tashi addu'a kawai suke mulki ya koma hannun Yarima Amin.

Daga sauran Masarautun dake maƙotaka da su Maimartaba yana ta samun saƙon fatan Alkhairi da kuma takardun koyon bayan Yarima Amin a matsayin Sarki,domin shine yake mutunta su da zuwa gaishe dasu baya taƙamar masarautar daya fito itace mafi girma a cikin masarautun yankin.

Maimartaba ya yanke kwanaki Ukku ga dukkanin mutanan dake son hawa kujerar shi,su aiko da takardu na son hawa,yayi hakanne don gane su waye zasuyi jayayya da Yarima Amin.

***

Jakadiya ta turo ƙofar ɗakin Gimbiya Maigado cikin sauri tana mai zuɓewa a gaban ta"Allah ya ja kwananki,uwar ɗakina."

"Me ke tafe dake"

Jakadiyya ta lumfasa tare da faɗin"Ranki ya daɗe an faɗo daga kan dabino ana neman zarcewa cikin rigiya a ɗakin nan"

Arazane ta ɗago"Me hakan ke nufi Jakadiya?"

"Na ji cewar Maimartaba Yarima Amin yake son ɗaurawa a kujerar shi"

Tsaye ta miƙe tare da faɗin"Ƙarya ne!! Hakan ba zai faru ba!! Maraya baya shakkar mutuwar uwar wani!!haka makaho baya tsoron ɓata madubu!!!"

Tayi maganar tana mai jawo Alkebbar data cire,tana ƙoƙarin azawa saman kayan ta, Jakadiya tace"Allah ya huci zuciyar ki,ban faɗi maki don tada hankalin kiba,ina mai tuba a gare ki,ina da shawara."

Gimbiya Maigado har ta kai ƙofa sai kuma ta juyo"Birnin kura ba a sa kare dillanci!!!"

Miƙewa tsaye Jakadiya tayi tana mai sakin shu'umin murmushi tare da kallon Gimbiya maigado tace"A bakin tsoho goro yake da daraja! In da yaro ya tsinci wuri nan ya kan fi saurin tunawa!!!"

Ajiyar zuciya ta sauke tare da dawowa ta zauna"Miye shawarar ki Jakadiya?"

***

Tunda ta tashi take yi shirinta bata jira kowa ba ta fito yau tana son zuwa ɗakin tarihin masarautar,har ta fice Farida ta biyota da sauri"Allah ya taimake ki baki buƙatar rakiya ne?"

Bata waiwayoba ta cigaba da tafiya,hakan ya tabbatar wa Farida babu laifi bin ta.

Sai dai a bakin ƙofa aka tsayar da Farida sai Gimbiya Aymana ce kawai ta shiga.

Littattafan tarihin masarautar ta fara ɗauka tana nazari akansu,ta jima sosai ta miƙe tana kallon zanen TAKOBIN da akayi a jikin wani bango,ta rausayar da kai a fili tace"Masoyin kwaɗo bana kifi bane!!!!"

Ta juya tana ɗauko tsofaffin takardun tarihin mabuƙata sarautar gidan,tana son ganin yadda suke gabatar  ƙudurinsu da kuma yanayin tsarin rubutun su,ta jima tana nazari akansu.

Sosai kanta yayi zafi,hakan yasa ta kifa kanta,tana son samun sauƙi.Yarima Amin kuwa nemanta yayi sosai baiganta ba sai wata Kuyanga ta sanar dashi taga Farida a ƙofa gidan tariyi aganinta suna tare.

Ya jima tsaye akanta,baiyi magana ba,ƙamshin turaren shi ne yasata saurin ɗagowa,Yarima ya harɗe hannuwanshi a ƙirji"Ina neman ki tun ɗazu Lafiya kike nan?"

Ajiyar zuciya ta sauke"Mai nama shi kan nemi wutar gashi!"

Murmushi yayi har sauti yana fita,ya ganota sarai kwanakin nan tana taƙama da kanta"Me hakan yake nufi?"

"Ina duba tarihinku da kuma hanyoyin bi don gabatar da son zama karaga, Alhamdulillah tunda gaka kazo komai zai zo mani da sauki"

Zama yayi kan wata kujera Aymana ta miƙe ta ɗauko abin buɗata wajan rubuta.bata kalleshi ba ta ajiye ta zauna ta fara rubutawa.

Yarima ko motsi baiyi ba zuwa can ta miƙa mashi"Na gama rubuta takardar da zamu bawa fada don ka zama Sarki"

Yarima ya kalleta"Ni na ce maki ki rubuta,ina kikasan cancanta ta irin haka?"

Miƙewa tayi tsaye ta kwaso littattafan data gama dubawa ta ajiye gabanshi"Anan nayi nazari,kuma na gane a duk cikin mabuƙata sarautar babu wanda yake da wankakken hannu kamarka."

"Mine me?"

"Na gama rubutuna,zaka iya gabatar da takardar ga fada"tana maganar tana yin hanyar ficewa don sai yanzu ta fahimci taso tayi karanbani wajan shiga shirginshi.

Sashen Gimbiya Ummi ta nufa don duk yau bata gaida ita ba,daga can ne ta wuce ɓangaren Mama.

Shi kuwa Yarima ya jima a wajan kafin ya miƙe da takardar ya nufi fada don gabatarwa kamar yadda Aymana tace.

***

Kuyanga Fadima ta fito daga ɓangaren Gimbiya Maigado tana sauri da takarda a ahannunta,sashen Aymana ta nufa cikin sa a ta haɗu da Farida ta tsaya cikin nuna tashin hankali.

"Don Allah Farida ki taimakeni ki ƙarasa da saƙon takardar nan zuwa fada,aikena akayi gaya Yarima Amin yana kirana"

Farida batayi niyar amsar takardar ba,jin tace zata amsa kiran Yarima hakan yasa ta amsa tana faɗin"To kiyi sauri"

Farida ta amsa tana saurin nufa Fada,Fadima kuwa ta laɓe tana kallonta har ta shige,fitowa tayi tana cizon yatsa ta koma wajan Hajiya Maigado da Jakadiya tace"Na yi kamar yadda kika ce Allah ya taimakeki."

"Za ki iya tafiya"

***

Gida ya fara sauyawa anfara shirin bikin Murabus ɗin Maimartaba dai-dai ranar kuwa zai sanar da Magajin shi da kuma naɗashi sarautar.

Angama tattara takardun masu buƙatar sarautar,abin mamaki mutane daga waje sunfi yawa  cikin gida daga Waziri,Yarima Saifu sai Yarima Amin.

Babban abinda ya ruɗa mahukunta shine Takardar Mace a cikin jerin masoya karagar mulki,Mai Martaba ya amshi takardai yana dubawa sai lokacin ya gane Aymana ce.

Tsaye yatashi yana mai dogara sandarshi ƙasa da ƙarfi"Ina so a kiramin magajin gobe"Yayi maganar cikin kaushin murya.




*Haliloss ce*
[10/29, 11:20 AM] Rahma gr: 💙💙💙💙💙💙💙💙
      *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA SHA BAKWAI. 17*

Babu ɓaga lokaci ya iso fadar yana mai durƙusawa"Allah ya ƙara maka nasara..."

Bai idaba Maimartaba ya kalli mutanan wajan,cikin ƙanƙanin lokaci suka fice.

Sarki ya zauna"Mi wannan yake nufi?"

Amsar takarda yayi yana karantawa,cikin gigita ya miƙe yana shirin fita,bincike ya farayi a fadar.kafin ya shiga ciki a ɓangaren Ummi ya barta hakan yasa ya nufi wajan.

Tun a ƙofa ya fara kiran sunanta,kafin ya fara magana"Me wannan yake nufi,kina tunanin zaki iya saka hannunki a jerin manema karagarmu?Nan masarautar Toro ne ba Darul-Bilyam ba,har kike son zama Sarauniya?"

Aymana ta miƙe ganin Yarima ya kai maƙura wajan tunkarota,ja tayi ta tsaya cak,cikin mamaki yau an samu wanda yake mata tsawa yake mata hayaniya akai ba tare da ta ɗau hukunci ba.

"Isa,Izza,mulkin sarautarku a ƙarƙashin mulkin gidanmu yake,ya zama dole ki ƙasƙantar da kanki wajan girmama masarautar mu"

"Dakata!!!" Aymana ta faɗa cikin hucin zuciya.

"Kana min magana akai ta yadda bana fahimtarka,kayi ƙoƙarin tsabtace kalaminka akan masarautarmu bazan laminta ba! Da kake faɗar inason mulkarku akanme?waye yace maka nace zan mulke ku?"

"Gashi ki duba rubutunkine,ko zaki musa,Nace ko zaki min musu!!!"

Yayi maganar cikin ƙara ji,Aymana tasa hannu tana duba takardai abin mamaki kalar rubutunta ne akayi amfani wajan rubutun.

Kankujera ta faɗa tana dafe kai,Yarima ya yarfe hannuwa"Baki da abin cewa kin aikata kenan?"

"Ban aikata ba,sam wannan ba rubutuna bane"

"Amma ke kikayi aiken zuwa fada."

Aymana ta miƙe tana nufarshi,Yarima ya ja baya"kar kizo min nan kar kizo min nan"

"Idan ba ke ki ka yi aiken ba taya Farida zata kai saƙo zuwa fada"

Gimbiya Ummi ta buɗe ƙofa tana fitowa da sauri"Wai me nake ji haka?"

Juyawa suka yi suna kallonta,Aymana ta durƙushe kan guiwoyinta,dai dai ƙafafun Gimbiya Ummi,ta kalli Yarima"Ba magana nake maka ba?"

Aymana tace"Laifinane Ummi Laifinane."

Tana maganar tana miƙewa,ta fice,bajimawa ta dawo Farida tana binta baya,a tsakiyar falon Aymana ta kalli Farida,ta dafa kafaɗunta duka biyu,ta jijjigata.

"Kinyi bacci ne ko me Farida?"

Sai kuma ta fara sauke mata mari a gefen kuncinta,Farida ta zube a gabanta"Ina mai tuba gareki uwar ɗakina."

"Yaushe na Aike ki da wannan takardai zuwa fada?"

Cikin zare ido Farida ta kalla,ta maida idonta kan Yarima dake huci"Wallahi ba ke kika aikeni ba"

Aymana ta miƙe taye ta dafe kai,ta kalli Farida za ta yi magana Gimbiya Ummi tace.

"Zan barku da iyawar ku,idan ba zaku iya yimin bayani ba"

Farida ta matsa gaban Ummi tana gaya mata wadda ta bata takarda zuwa fada.

Da sauri Yarima ya matso yana duƙawa"ke baki da hankali zasu aike ki kije?"

Aymana ta faɗa kan wata Kujera,Yarima ya fice cikin sauri.

Gimbiya Ummi ta kalli Aymana"Kar wannan ya fara gusar da tunaninku!kar ku taɓa tsumayen Alkhairi inda baku ga haske!!"

Tayi maganar tare da kallon Farida"Wannan makircine kar in ƙarajin an sakaki a ciki."

Farida ta miƙe tana ban haƙuri tare da barin ɗakin.

****

Waziri ne zaune gaban Maimartaba yana kora mashi zance akan shigar Aymana jerin mutanen dake son zama kan karagar.

"Allah ya taimakeka,wannan wata tawayace Aminu yasamu,akwai munafuncin matarshi tanason amfani dashi don son cimma wata manufa ta ta"

Gyaran murya kawai yayi tare da faɗin"Zan nemeka zuwa wani lokaci."

Cikin sauri ya miƙe"Allah yaja da ranka"

***
Lokacin da Yarima Saifu yazo da nashi maganar,Maimartaba ya kalleshi"Haka kake gani Saifu?"

"Kwarai kuwa Allah ya taimakeka,tana son amfani da ƙarfin mulkin shi don mulkar nahiyarmu,ganin cewar basu da abokan gaba da suka wuce mu."

"Zan duba zancenka Yarima"

*** 
"Ban taɓa tunanin za a tsaya kaina ayimin irin wannan kalaman ba Mama?"

Mama ta ɗago ta kalleta"Yanzu aka fara Aymana dole Kiji ki ƙi ji,ki gani ki kauda idon ki."

Ajiyar zuciya Aymana tayi Mama ta ci gaba"Makircin Gimbiya Maigado kenan"

Aymana tayi murmushi tare da miƙawa"Zan sanar dasu muguwar miya bata ƙarewa a  tukunya! Haka kuma ba a cewa maci wake ya sha ruwa!! Mai da ruwa rijiya ba ɓanna bane!!"

Tayi maganar tare da murmushi tana ficewa.

A bakin ƙofa akayi kiciɓus Aymana da Ayda dama an kwana biyu ba a haɗu ba,Aymana ta ɗan yi saurin bata hanya don taga tana niyar haɗa kafaɗa da ita.Ayda ta juyo "Dole ƙanwar naƙi!ruwa ya ƙare wa ɗan kaba."

Batayi magana ba sai tsayawa da tayi Ayda taci gaba"Jibi i yanzu mulki yana hannun mahaifina,wanda yazo don son mulki zai tattara komatsai ya koma gida.

Murmushi Aymana tayi ta juyo tana fuskantar Ayda"Ayda kike ko wa? Ina so ki sani komin lalacewar Masa ta fi kashin shanu!!!"


Tana faɗan haka ta yi tafiyata abinta,a ɓangaren ta kuwa, cire kaya tayi ta watsa ruwa ta dawo tayi shiri,sai da ta gama tsab ta koma ta kwanta sai dai maganganun Yarima suna mata yawo a kunnai,musamman yadda ya ƙasƙantar da sarautar gidansu ya fifita tashi masarautar.

Yarima kuwa yana fada acan ya tantance an fita da rubutun takardar da yakaine aka yi anfani wajan yin rubutun takardar,ya so zurfafa bincike amma Maimartaba ya ce ya ƙyale kawai.

Tana tsaye gaban Madubi kallon kanta take tana maganganu"Mi yasa zai raina masarautar dana fito,miye suke taƙama da shi, TaKOBI? Miyasa zai manta asalin takobin daga masarautar mu ta fito."

Ta jijjiga kanta"Ya zama dole na ɗaukaka Masarautar mahaifina,na mayar musu da mulki da ƴancin su ta yadda babu wani da ya isa ya nuna Izzar mulki akan mu!!!!!

Ta ida maganar tana kaiwa Mudubin duka da ƙarci cikin zafin zuciya.

Ƙara yayi tare da fashewa dai-dai lokacin ya shigo ɓangaren yayi ɗakin da sauri.

Tana tsaye dafe dakai"Me faru anan?"

Juyowa tayi tana daidaita tsayuwarta Yarima ya gane tsantsar damuwa atare da ita,yaga kuma abinda ta aikata.

Ya koma kan Kujera ya zauna"Idan a gidannan ne zaki cigaba da azalzalar zuciyarki."

"To miye don zuciyata ta azalzala bayan ina cikin masarautar data zarta Masarautar Bilyam?"

Tayi maganar tana duba hannunta dake zafi,sai taga ashe ta yanke hannu,Yarima ya kalleta cikin sauri ya miƙe,ya nufeta.

Yana kama hannun"Kinga ni Ko?"

"Bar min Hannu na."tace tana janyewa

Yarima ya riƙe ɗayan hannun tare da faɗin"Ayamana"

Tsak ta tsaya,hakan ya bashi damar zaunar da ita bakin gado ya durƙusa gabanta tare da buɗe tafin hannun,sai yaga madubin daya fashe a ciki.

Ya ɗago ya kalleta"Me kike shirin aikatawa wata rana zaki illata kanki"

Tun lokacin daya kira sunanta ya riga ya gama kashe mata jiki,Ya miƙe tsaye yana dube dube,ajikin gadonta ne yaga loka yana duɗewa ya fiddo akwatin taimakon gaggawa.

Ya buɗe tare da fara gyara mata hannun,Aymana ta rufe idonta don ya saka mata ruwan magani mai zafi a ciwon.

Hawaye ta farayi sam bai saniba,yana kusa da gamawa hawayen suka zuba kan hannunshi.

Da sauri ya ɗago,ya ji tausayinta sosai koba komai babu wani nata a kusa da ita yasan shine dalilin dayasa ta aikata hakan.

Zai saka filasta Ayamana tace"Kar ka saka"

Ya aje yana rufe akwatin,ya miƙe ya zauna gefenta,ya ɗan karkata yana son fuskantarta.

Aymana ta juyar da kanta,yasa hannu ya maido da fuskarta kanshi.

Yakai hannun shi yana goge hawayenta,sai dai baiyi magana ba,zuciyar Ayamana ta karye sai ta saka kuka tana ɗora kanta kan cinyarshi.

Wani irin tashin hankali yaji a zuciyar shi"Haba Kar kiyi kuka,saboda laifin da akai miki kike kuka?".

Yayi maganar tare da ɗagota ya mayar da kanta akan kafaɗarshi,yasa hannu yana murza bayanta alamar rarrashi.

Wani sanyi Aymana taji hakan yasa ta fara sauke ajiyar zuciya"Wa ya faɗa maki matar Sarki tana kuka" 

Aymana ta ɗago da kanta"Ina da masaniyar hakan,Amma kuka yakan zo lokacin da rashin muhimmanci ya fara baiyyana a rayuwarsu,ban taɓa tunanin akwai rashin godiya tsakaninka da Masarautar ku ba,sam bamuyi tunanin karramawar da muka yi maku batakai girman dubawa ba."

Tayi maganar tana miƙewa tsaye,Yarima ya miƙe yana murmushi,yasan dole taji zafin
Maganar shi amma alokacin yana cikin zafin zuciya.


*Haliloss*
[10/29, 11:21 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA SHA TAKWAS. 18*

Taku biyu ya ƙara zuwa wajen ta, "Ba na son jin kina faɗar ban ɗauki masarautar ku da muhimmanci ba, ki sani Sarkin Bilyam yana da matuƙar muhimmanci a wajena, yanzu haka ban sanar dake zuwana nawa ba bayan dawowar mu, jiya kamar yanzu ina tare da shi."

Aymana ta juyo ta kalleshi, hakan ba zai sa ta ji sanyi ba, sai dai jinjina kai kawai da tayi, Yarima yayi hanyar fita tare da faɗin "Zan turo Farida yanzu ta gyara maki ɗakin." Yayi maganar yana fita.

Bin bayansa tayi da kallo, ba jimawa sai ga Farida ta shigo ta zube a gabanta "Allah ya huci zuciyar Uwar ɗakina, ya sanyaya zuciyarki, ke mai yafiya ce ga mutanen ki, ina mai tuba gareki akan abin da na aikata ba tare da sani na ba."

Aymana ta sauke ajiyar zuciya, Farida ta lumfasa hakan ya tabbatar mata da Uwar ɗakin ta ta ba zata tanka ba, ta miƙe ta isa wajan da aka ɓata ta hau gyarawa.

***
Washe gari mutanen gidan ko wanne shirye-shirye ya ke don bikin murabus ɗin Mai martaba, Yarima Amin yana tare da Sarki duk wasu shirye shiryen ɓangaren shi ne yake tsaye akai ana aikatawa.

Aymana kuwa a ɓangaren Gimbiya Ummi tayi zamanta, sai marece ta tashi don zuwa wajen Mama ta gaisheta, Mama tana zaune da wasu bayi suna harhaɗa wasu kaya a tsakar gida Aymana ta gaisheta, Bayin suka gaishe da Aymana ta amsa tare da zama kan kafet ɗin gefen Mama.

Mama ta kalleta "Ba ki haɗu da mutumin na ki ba?"

Sai da ta ɗan yi shiru kafin tace "A'a banganshi ba, tun fa safe, sai dai nasan aiyuka sun sha kan shi."

"Gaskiya kam, yanzu ma shayi ne ya kawo shi."

Aymana ta yi shiru Bayin suka kwashe kayan, Mama ta basu umarnin tafiya.

***
Tun safe gida ya ɗau harama baƙi suka fara zuwa daga masarautun Nahiyoyin dake maƙotaka dasu don amsa goron gayyatar masarautar Toro akan Liyafa da Sarki ya shirya don bikin murabus ɗin shi.

Yarima yana kan shirin shi fararen kaya ya saka ɗinkin ya amshi jikin shi, ya aza rawani  sai dai rawajin iya kaine bai gewayo fuskar shiba, sai Asfa da rawanin yake dashi, ya saka takalmi tare da fesa turare ya ɗauko  agogon hannu yana ɗorawa ya fito.

Ya samu Farida tana falon tana ajiye kayan karin su, ɗan tsayawa yayi tare da faɗin "Mai ɗakin ku ta fito kuwa?"

Cikin sauri ta zuɓe tana gaishe shi tare da faɗin "Eh ranka ya daɗe  ta fito, har ma ta bani saƙon kiranta idan na ga fitowaka."

Yarima yayi shiru, Farida ta miƙe ta nufi hanyar ɗakin Aymana, babu jimawa ta dawo tare da rusunawa "Tana zuwa." daga faɗar haka ta fice.

Bata ɓata lokaciba ta fito, takonta ya maido da hankalin shi saboda yadda kayan adon jikinta zuke ƴar ƙara, yana riƙe da agogon.

Aymana tana sanye da wasu kayan saƙi na jinin sarauta rigar ta buɗa sosai sai dai akwai wani abin ɗaurewa  hakan yasa sigar jikinta fitowa.

Ɗan kwalin data naɗa siraran gashinta ya baiyana a gefe da gefen fuskarta,babu kwalliya fuskarta sai dai akwai jan janbaki a laɓɓanta biyu.

Inda yake ta nufa ta bishi da kallo "Barka da fitowa."

Murmushi yayi tare da faɗin"Shigarki ta ƙayatar da zuciyar Sarkin da bashi da Mulki  a masarautar da Izza bata baiyanuwa."

 Aymana wani sanyi ya ziyarceta, jin yabo daga Yarima Amin, ƙarasawa tayi ta kama agogon da yake ƙoƙarin sakawa har lokacin hakan ya bashi damar barinta don ɗaura mashi.

"Da nonon wuri dana ɗari duk farinsu ɗaya!"

Yarima ya jinjina kai jin yabon daya samu daga wajen ta "Zamu iya karyawa kafin mu fita?"

Ta gama saka agogon tare da kallonshi "Kamar bana buƙatar cin komai, hakanan yau farin ciki yake ziyartar zuciyata."

Yarima ya riƙo hannunta "Ni kuma sai na tashi da faɗuwar gaba."


"Sadauki kake faɗuwar gaba bai zama naka ba, dakewa ko wane lokaci shi yafi dacewa dakai." tayi maganar tana zama gefen kujera.

Sai kuma tayi saurin miƙewa "Yana da kyau muje wajan Gimbiya Ummi don karyawa, ko don Addu'o'i da muke buƙata daga wajanta."

"Haka ne zaki iya ɗauko mayafinki."

Aymana tasa hannu ta ja wani babban yadi mai kyalli dake ƙasa yana binta a jikin rigar, da shi ta yane jikinta suna fitowa.

Kuyanga Aisha ce ta gaishe su tare da bin su baya don yi masu rakiya.

Sun jima a wajan Gimbiya Ummi su ka yi kari, Ummi tana son Aymana sosai ganin yadda duk abubuwan yarinyar na kwarin guiwa ne zuwa ga ɗan nata.

Sai da ya miƙe don tafiya wajen taron ya koma gaban Ummi tare da durƙushewa a gabanta, Ummi tasa hannu saman kafaɗar shi "Allah ya yi Albarka a rayuwarku ya tabbatar maka da alkhairi, ya saka maka dangana akan kowane ƙaddara mai kyau ko akasin haka."

"Na gode ranki shi daɗe." ya faɗi tare da miƙewa.

Har yakai ƙofa ya juyo cikin Sa'a kuwa Aymana shi take bi da kallo, murmushi yayi ya fice Ummi tayi saurin kauda idonta akansu.

***

Sarakuna ne makyil a babbar fadar masarautar, ko wanne da shiga ta alfarma, ranar ya'yan sarakuna kansu sun bayyana, kowa yana son ganin ya hallarci wannan babban taron, Yarima Amin sai da ya bi Sarakunan ɗaya bayan ɗaya ya gaidasu cikin girmamawa.

Akan Mai martaba ne Baban Aymana yafi daɗewa, don shi kan shi Sarkin Bilyam yana mai sha'awar ganin Yarima Amin ya zama Sarki don yasan zai gudanar da adalci ga al'ummar dake ƙasan shi.

A irin yadda Mulki da muƙami yake da daɗi yau gashi ɗaya daga cikin sarakunan nahiyar su ya yanke shawarar sauka don karin kanshi.


Sai da aka fara gudanar da taron tare da jawabai daga mahukunta da kuma wasu sarakunan.

Yarima Amin yana zaune gefen yan uwanshi, su Yarima Saifu sai cika ake ana batsewa, yau yana ganin babu wani sama dashi, ganin shi ne ya saka azuciyar shi zai yi mulki bayan mahaifinsa.

Sauran ƴan uwan sarki suna gefe, su Galadima, Sarkin gida, Maga yaƙi, shantali Sai waziri da yasha Babban rawani akai.

Bayan jawabin sarakuna aka ware lokaci mara tsayi don cin abinci da ɗan hutawa ga sarakuna.

Ba jimawa aka dawo, sai dai Mai Martaba ne zai yi jawabi akan saukar shi da kuma godiya ga dubban mutanen da suka halarci taron.

Bayan godiya da Addu'o'i da yayi, ya ciga "Ba sauka ta yana nufin zan saka ido akan abubuwan gudarwar wannan masarautar ba, dole zan kula da wanda zai hau mulki, wanda zuwa yanzu zan sanar da wanda zai hau karagata."

Kowa na wajan ya ɗago yana ƙara mayar da hankali kan Sarki, Nan take ɗakin taron ya hargitse da ƴar hayaniya ƙasa-ƙasa.

Sai dai har lokacin Yarima Amin idon shi a rufe yake tun lokacin da Mai martaba yayi magana.

Yarima Saifu ya gyara zama yana murza hannuwa alamar ƙagara.

Waziri kuwa kallon Galadima yayi tare da faɗin "Lokaci na yayi Galadima."

Gyara alkyabbar shi yayi tare da gyaran murya, hakan ya maido hankalin kowa.

Mai martaba ya ansa wata takarda da magatarda yake miƙo mashi ya cigaba kamar haka.


"Sakamakon goyon baya da kuma ra'ayoyin wasu daga cikin sarakunan da suke goyon bayan masarautar mu, hakan ne ya ba da damar Yarima Amin shine zai hau karagar Mulkin masarautar nan, hak..."




*Haliloss ce*
[10/29, 11:21 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA SHA TARA. 19*

Ɗakin taron aka ɗau murna da hayaniya hakan ya ɗan dakatar da Mai martaba daga maganar.

Da sauri Yarima Amin ya buɗe ido yana son tabbatar da abinda kunnuwan shi suka ji, Bilal dake gefen shi ya riƙo hannun shi yana murna, Yarima ya fara Hamdala ga ubangijin shi, kafin ya juya yana kallon duk mutanan wajen.

Take fadawa suka fara kirari, Mai martaba yana ci gaba da zance sai dai wannan lokacin babu mai sauraron shi, kasancewar maganganun da yayi sunyi tasiri wajan janye hankullan mutanen wajan.

Waziri yayi wata iriyar razana wadda har sai da Galadima ya zaunar dashi.

Yarima Saifu ya buga kanshi akan kujerar gaban shi tare da miƙewa yana barin ɗakin taron, ya nufi sashen mahaifiyar shi Gimbiya Mai gado.

Tana zaune kan Kujera da wasu Kuyangi suna tausa mata ƙafafuwanta a hargitse ya shiga yana wata irin ƙara "Ba zai yiwu ba."

"Yarima." Gimbiya ta kira sunan shi.

"Yau Abba ya ƙara tabbatar da banbancin da yake nunawa tsakanina da Amin, yau ya zama ranar da bazan manta ba a tsayin rayuwata, Abba ya miƙa mulki zuwa ga Amin a gaban ɗumbun Al'umma."

A kiɗime Gimbiya Mai gado ta miƙe hakan yasa ta hanɓarar da Kuyangar dake mata tausa.

"Kar ka tambatar min da haka Yarima Saifu."

"Ki kirani da Saifuna don yau..." Sai dai bai ida ba.

Jakadiyya ta buɗe labule cikin sauri tana zubewa gaban su "Yau wane irin juyi duniya take son yi mana? Allah ya taimakeki."

Gimbiya Mai gado ta kalleta tana jinjina kai, take ta fara kai kawo.

***

Da guda Kuyanga Aisha ta isa ɓangaren Gimbiya Ummi, don ta san uwar ɗakinsu Aymana tana can.

Ummi ta kalle ta "Lafiyar ki Aisha?"

Kuyangar ta ƙara sunkuyawa gaban Ummi tace "Na zo shaida maku abin Alkhairi, Ranki shi daɗe, Allah y..."

Kafin ta ida Aymana dake tsaye lokacin ta fito tace "Ki je maganar ki."

"Allah ya taimakeki Yau matar sarki ta zama mahaifiyar sarki, haka ɗiyar sarki ta zama matar sarki a gidan nan."

Da sauri Ummi ta miƙe "Lallai Allah yayi gaskiya, Allah shi ne mai iko."

Aymana ta durƙusa gaban Aisha tace "Waya sanar da ke?"

"Yanzu na ji a gidan nan, Mai martaba ya sanar Yarima Amin shi ne zai hau karagar shi."

Aymana ta miƙe tana murmushi ta juya ta kalli Ummi, cikin Sauri Ummi ta riƙo Aymana suna rungume juna.

Sai lokacin suka fara jiyo guɗa da hayaniya na tashi a gidan.

Ficewa Aymana tayi zata nufi sashen Baba Galadima wajen Mama, ahanya suka haɗu dariya suka yiwa juna Mama ta riƙo Aymana "Kin ga ikon Allah ko?"

Aymana tace "Muje ciki Mama."

Mama tace "Ni fa sai na ƙarasa wajen Gimbiya Ummi don shigar da murnata."

Aymana tace "Zan je ɓangarena, zuwa ku gama.

***

Taro Ya tashi Mai martaba ya sallami kowa sai dai Yarima Amin baya ganuwa ya shige cikin sarakunan dake taya shi murna.

Baba Haroun  ya duƙa gaban Sarkin Bilyam yace "Yana da kyau muga Aymana kafin tafiyarmu."

Baban Aymana ya kalli ƙanin nashi yace "Zamu bari zuwa lokacin dawowa naɗi sai mu duba ta."

Baba Haroun bai so hakan ba, sai dai ya ɗau alwashin ganinta, don baiga abinda take ba har lokacin taƙi maida hankalinta kan takobin gidansu.

Ficewa Yayi daga ɗakin taron, ya fara neman wanda zai kaishi don ganawa da Aymana.

Aikuwa bai sha wahala ba ta fito zuwa wani sashen amsar baƙi.

Ganin shi ne tayi murmushi, tare da durƙushewa gefen kujerar shi "Allah ya taimake ka Baba."

"Ba zan amsa gaisuwar ki ba Aymana, ba ki samu saƙo na ba kwanakin baya?"

"Kayi haƙuri Baba Ina kan bincike daga na ida zan..."

"Yi man shiru! Tun yaushe har gashi yanzu shi ya cika gurin shi ya zama sarki ta amfani da aurenki amma ke kin kasa dawo da martabar gidanku ta hanyar damar da kika samu na auren shi."

Shiru Aymana tayi Baba Haroun ya ci gaba "idan baki sani ba ki sani, ƙarfin ikon auren ki ne ya bashi damar mallakar sarautar nan."

"Baba Amma..."

Miƙewa tsaye yayi "Ki maido martabar gidanku Aymana, mu ma muzama mamallakan sarauta mai girma."

Yayi maganar tare da yin hanyar fita don yasan ba shi da lokaci, Aymana ta dafe kanta, ta san da gaskiyar Baba Haroun ya kamata ace zuwa yanzu ta kawo komai ƙarshe.

Ficewa tayi don komawa tana shiga ɓangarenta ta fara jiyo kirari na tashi.

Miƙewa tsaye tayi tare da yaye labulen takar falon tana kallon zuwan Yarima.

Daƙyal ya samu fadawan suka barshi, yayi saurin shigowa Aymana ta miƙe ta nufo shi Yarima kalleta yana son gane yanayinta, cikin sauri ta nufe shi tana faɗawa jikin shi.

"Barka Barka Barka da arziƙi Yarima, Barka da mallakar sarautar da babu irinta a yankin mu."

Sosai ya riƙeta jikin shi, sai dai kasa buɗe baki don magana, wani sanyi yake ziyartar zuciya shi "Na kasa yarda da yau ɗin nan Aymana, ni bama ji a jikina zan mallaki wannan gida."

"Idan rana ta fito, tafin hannu baya kare ta!"

Ɗaga ta yayi ya kalleta tabbas yasan Aymana garkuwace a gare shi "Na gode Na gode."

Kallon shi tayi tana son tantance godiyar ta miye "Na gode da tayani murna."

Ya faɗa tare da ɗan tattaro izza,Aymana ta kaɗa kai yayi hanyar ɓangaren shi Ayaman ta bishi baya sai ta jiyo sallama.

Hakan yasa ta juyo Farida ta gani "Allah ƙara maki lafiya Uwar gidan Takawa, Ana son ganin Mai martaba Sarkin Toro."

"Wa yake nemanshi."

"Gimbiya Ummi ce."

Aymana ta jinjina kai "kenan baije wajen ta ba?"

"Ba ni tunanin ya je."

"Ki ce yana zuwa."

Tana maganar ta bi bayan shi, sai dai bata same shi ba sai kayanshi data gani a zube kenan wanka ya shiga.

Tattara kayan tayi ta ajiye a mazaunin su, ta buɗe wata ma'ajiya ta aza rawanin ta fito.

****

Bokanya ta girgiza gashinta, ta kalli Waziri dake magana "Sai da nace ki dubamin taurarin Yarinyar nan amma kikace bakiga komai ba, yanzu ga irinta nan."

"Ka kula da abinda na faɗa, Yarinyar ta fito gidan da babu wani da zai saurin cimmata da sauƙi."

"Amma ga shi mu ta dalilinta an cimmana."

Dariya bokanyar tayi "Har yanzu baka yarda na faɗi maka bazaka mallaki gidan nan ba ko?"

"Kin faɗi amma ya kamata ki..."

"In yi me, Na gaya maka abu ɗaya ne ya rage mana wanda zai yiwu."

Waziri ya gyara zama, yana sauraron ta.

****

Ayda ta fasa uban kuka "Inna sai da nace Baba ya bar maganar mallakar gidannan, ya maida hankalin shi don ganin na samu nasarar zama matar Yarima."

"Ke! Yau kece kike zubar da hawaye, akan abun da bai..."

"Ai yanzu kukanne kawai nawa, shi ne zai fiddani, tun Yarima bai min nisaba Baba ya watsar da ƙudirina kan nashi."

"Maza share hawayen ki, karki ƙara saka rauni aranki, hakan zai sa zuciyarki karaya akan ƙudurinki."

Ayda ta miƙe "Ba zan taɓa karaya ba. Giwa bata gudu ɗanta yayi rarrafe!"

"Da kyau!"

***

Marece sosai Amin ya fito ya samu Aymana a  falo da Farida, Farida ta gaidashi ta miƙe ta fice Yarima yace "Bamu amsa kiran Ummi ba tun ɗazu."

Aymana ta rausayar da kai "Zaka iya fita, ban jima da dawowa daga wajenta ba."

Tayi hakanne don bashi damar ganawa da mahaifiyar shi, har yayi hanyar fita sai kuma ya juyo "Muje amsa kiran Ummi."

Ta gane Umarni ya bata, hakan yasa ta miƙe ta gyara mayafinta ta bi bayan shi.

Ummi tana babban falonta ta samu masu taya murna kowa ya fice, zama sukayi mata sannu da hutawa, Yarima ya sunkuyar da kai yayi shiru.

Aymana ta kalle shi, ta ɗan kawar dakai, Yarima ya ɗago "Na gode da kulawarki mahaifiya! Nasarorinmu sun ta'allaƙa da Addu'o'in ki.

"Allah ya tayaka riƙo Amin, ya tabbatar maka da alkhairi, ya baka ikon aiwatar da adalci Aminu."

"Amin" Aymana ta amsa tana komawa gefen Ummi.

Yarima ya ɗago zai yi magana, Ayda tayi sallama da kuyangarta  Hassatu.

Ummi ta miƙe "Zan shiga ciki."

"Ki huta lafiya"

Ganin Ayda Ummi ta tsaya, daga tsaye Ayda tace "Barka da gida."

"Ya Inna?"

"Tace zata shigo taya murna,mutane ne suka mata yawa."

Ummi ta shigewarta, Amin ya miƙe yana komawa kan kujera, Aymana ta kalle shi yana fiddo wayar shi.

"Ina taya ka murnar mallakar Sarautar gidanmu." Tayi maganar tana ƙara dawowa gefen shi.

Amin kamar ba zai yi magana ba sai kuma yaga dacewar maganar "Na amsa!"

Yace don yasan mahaifinta shi ne babba daga cikin masu ƙalubalantar samun mulkinshi, hakan yasa ya tabbatar babu wata murna daga ɓangarensu.

Juyawa tayi tana neman wata maganar da zatayi mashi.

Aymana ta miƙe ta zauna kan kujera gefen Yarima, Yarima ya ɗago ya kalleta "Bilal ne ya min saƙo mutanen Bilyam sun ƙarasa gida lafiya."

Ba ƙaramin daɗi Aymana taji ba, ganin Yarima ya yi mata magana, murmushi tayi mai sauti tace "Ban samu ganawa da su ba."

Yarima zai yi magana Ayda tace "Ba don mahauci ba da mai taro bai ci naman saniya ba!"

Da sauri Aymana ta kalleta, wani abu Yarima yaji wannan wane irin rainine zata zo kanshi tayi mashi maganganu.

Miƙewa yayi tsaye, bazai lamunta ba, ko da kuwa akan matar shi ne, balle a gabanshi, ya zama dole ya ɗau mataki akai, don yaga akwai alamar raina mulki."

Aymana ta miƙe tare da riƙo Yarima, ta juya ta kalli Ayda "Ko an raina ɗan tsuntsu ba a cin shi da gashi! Zakaran da Allah ya nufa da cara ko ana muzuru ana tsaho sai yayi! Ko kin manta da Sarki kike magana yanzu? Ki tsabtace kalamanki kafin hushin zuciyar Takawa ya hauki, ki kiyaye kar ƙaiƙayin bakinki yasa ki saka kanki a halaka."

Hankalin Ayda ya kaɗa akan matashiyar da Aymana tayi mata, amma kuma lallai a maganganunta akwai gori da kuma harshen damu acikin zancen.

Yarima ji yayi kamar sai lokacin aka fara nuna shi mai matsayi ne, wata Izza ya ƙara jin tana bin jininshi. yana fara tako Aymana ta bi bayanshi.

Sai dai kafin sukai ƙofa Jakadiyya ta shigo da sauri ta zube a gaban Yarima "Lafiya bango majinginar bayi! Toron Giwa kake baya goya marayu! Lafiya jinjirin wata sha kallo, Lafiya kwankwason jimina mai wuyar shafawa."

Tsak ya tsaya, duk kirarin da ake mashi bai taɓa samun irin wannan ba, ayau yana jin banbance-banbance na ƙarfin Izzar da ya mallaka a jininsa, kallonta yayi  tare da faɗin "Akwai magana bakin ki?"

"Allah shi taimakeka Mai martaba ya samu baƙuncin Waziri, ya sanar yana neman ka!"


"Zaki iya tafiya."





*Haliloss ce*
[10/29, 11:21 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ASHIRIN. 20*

Tana ficewa Yarima ya kalli Aymana sai dai bai yi magana ba amma ta gane nufinshi na zai barta, shi kuma ya tafi amsa kiran Mai martaba.

***

Kwana biyu kowa ya ɗan nutsu a gidan, sai dai ko wane ɓangare da kalar abinda yake shiryawa.

A ɓangaren Gimbiya Mai gado sun tabbatarwa kansu Mai martaba ba zai taɓa janye ƙudirin shi ba na zaman Yarima Amin sarki, hakan ya sa suka kauda baƙin cikin su a fili yayin da zukatan su babu yalwar farinciki a ciki.

Jakadiyya ta gyara zama, ta maida hankalinta kan Gimbiya Mai gado "Allah shi taimake ki ni kaina bana farin cikin komawar mulki hannun Aminu."

"Yanzu miye abin yi?"

Shiru na tsawon lokaci, kafin Jakadiyya tace "ki yi tunani uwar ɗakina."

Ajiyar zuciya ta yi "Ba na so Aminu ya taɓa jin daɗin mulkin shi, bana so ya san farin ciki dangane da mulkin da zai gudanar, ina so ya ji baƙin ciki ta yadda da kan shi zai sauka mulki abaiwa Saifu."

"Hakan yayi komai zai gudana kamar yadda kika buƙata."

***
Tunda aka sanar ranar naɗin sarautar Yarima Amin, ranar zai zama ranar da za a bashi sandar girma, suke ta murna kowa na gidan yasan lokacin gyara yazo a masarautar.

Waziri ne zaune gaban Mai martaba wannan lokacin akwai nuna sanyin jiki da kuma miƙa wuya "Allah shi taimake ka, dama mun riga mun amince da duk hukuncin daka yanke akanmu, kuma muna masu biyayya a gareka."

Mai martaba ya kalle shi sai dai bai yi magana ba Waziri ya cigaba "A karo na babu adadi nake roƙarwa Mai sunan manya (Ayda) alfarmar aurenta da Sarki Amin."

Mai martaba ya kalleshi, sai kuma ya soma tunanin, lallai ya san Waziri shi ne kan gaba a cikin mutanen da  za su shiga hassadar Aminu, haka yasa tun bayan da yace zai ɗaura shi a matsayin Sarki yake ta tunanin hanyar da zai yi don kawar da cuta a tsakaninsu.

Dogon numfashi ya ja, wata zuciyar ta sanar da shi Auren Yarima da Ayda shi ne zai sa ya toshe cutarwa daga Waziri zuwa ga Yarima Amin.

Ɗagowa yayi ya kalli Waziri "Zan zauna da Sultan Amin."

"Na gode ranka shi daɗe." Ya faɗa tare da miƙewa ya sunkuya "Na barka lafiya."

***

Gimbiya Ummi tana gefen Maimartaba ta amsa kiran da yayi mata na gaggawa, sai dai ta soma gundira tare da ƙagaran jin kiran da yayi mata.

"Wace hanya kike gani za mubi don kange Sultan Amin daga Makircin Waziri da magoya bayan shi."

Shiru tayi na tsayin lokaci, maganar ta shige ta, ta san akwai cutarwa mai tsanani "Allah ja kwananka, babu zance a baki na, amma nasan akwai lauje cikin naɗi!"

Miƙewa yayi tsaye "Na yanke shawarar haɗa auren Sultan Amin da Ayda."

Razana Ummi tayi cikin kaɗuwa "Amma Mai mar..."

Ɗaga mata hannu yayi "Na gama hukunci na, hakan shi ne zai ba Sultan kariya, ki yi nazari akan maganar."

Sam Gimbiya Ummi bata son haɗa wani abu da mutanen gidan Waziri balle yaronta ɗaya tilo, shiru tayi na daƙiƙu, ta tabbatar haɗa aurenne kawai mafita, idan ma zata ƙi amincewa babu wata hanya ta yin gardama da hukuncin Mai martaba.

"Allah ya ba shi ikon riƙewa" cewar Gimbiya Ummi.

Mai martaba yasan bai ta ɓa samun gardama daga wajan taba, duk yadda bata son abu tofa tana daurewa wajan aikatawa ko bin umarnin shi.

Hakan yasa bayan ya sallameta ya kira Waziri ya shaidamashi zai ɗaura Auren Sultan Amin da Ayda a ranar Naɗin sarautar Amin.

***

Aymana ta na gefen Mama suna fira, sosai hankalinta ya karkata wajan firar magabatan masarautar da Mama take bata.

Kuyanga Hassatu ta shigo tana gaishe su, Mama tace "lafiya kuwa?"

"Dama Inna tace nazo na gani idan kina ciki."

"Eh ina nan."

Hassatu ta juya.

Aymana ta miƙe "Bari in tafi ciki, akwai yuwar za ta zo wajanki ne."

"Kiyi zaman ki mana."

"A'a bana son wani abunda zai ja tsegumi" tayi maganar tana yin hanyar fita.

Sai dai kafin ta kai ƙofa Ayda ta shigo cikin sauri, tana mai bin Aymana da kallo, Aymana tayi kamar bata ganta ba zata fice.

"Ƙarya zata ƙare daga lokacin da bori ya kashe boka! Lokaci yana gabatoni da zan matsayin da wasu suke taƙama dashi, daga lokacin Aurena da Sarki Amin za asan biri asan gatan sa."

Wani dogon tsaki Aymana taja "Iska tana wahalar da mai kayan kara!"

Dariya Ayda tayi "Ranar bayar da sandar girma ga Sarki Sultan ranar sabon angwancin shi."

Mama ta dakawa Ayda tsawa "Wai me haka Ayda, ku har kullum neman rigima ne aikin k..."

"A'a Mama barni na faɗa, da ta ji inda zata ji haushi ai ƙara ni na sanar da ita Mai martaba ya amincewa Sarki Amin neman aurena da yake ba tun yanzu ba."

Wata irin faɗuwar gaba Aymana taji, ba yau suka fara karo da Ayda ba, amma bata taɓa makamanciyar wannan maganar ba, tabbar tasan akwai rina akaba.

Mama za ta yi magana Aymana tace "Ingarma gidan talaka haramun! Kuwwa da kuwwa bata korar buzu! Ina so ki sani har a naɗe ƙasa ungulu ba ta rama gayyar zabuwa!"

Tayi maganar tana ficewa, sai dai fa yau ita kanta ba ta san irin yanayin da take jin kanta ba ga gabanta da yake dukan tara-tara.

A hanya take ta sauri sai hango Farida tayi da ɗan gudunta, Aymana ta dai-daita nutsuwarta da kyal dai-dai lokacin Farida ta iso "Uwar ɗakina tun ɗazu nake neman ki sai dai ban ganki ba."

Aymana ta ƙagara taji abinda Farida zata ce hakan ya sa ta tsaya tare da faɗin "Me ke faruwa a gidan nan Farida?"

 "Allah ya saka sanyi a zuciyar uwar ɗakina, Akwai zancen Takawa dake yawo a..."

Hannu Aymana ta ɗaga mata "Abinda aka faɗi man gaskiya ne kenan?"

"Ina mai tuba a gareki hak..."

Kafin ta ida Aymana ta fara sauri zuwa ɓangrenta, wani irin nauyi kanta yake mata, Farida ta bita baya da gudu-gudunta har suka  shiga.

Kuyanga Aisha suka samu tana goggoge kayan falon, Aymana ta shire Alkyabbar dake jikinta tare da yin wurgi da ita.

Farida ta zube agabanta, tana mai bata haƙuri cikin kalaman girmamawa.

Aymana ta miƙe tsaye "Dole na janye rainin dake tsakanina da Yarinyar nan."

Aisha ta durƙusa gaban ta "Ki bani izinin aiwatar da komai ya uwar ɗakina."

Aymana ta kallesu, sai kuma taga kamar su na ɗauka ko kishi ne, hakan yasa ta kalli Aymana "Sultan Amin zai auro Ayda ya zama dole yarinyar tasan akwai banbanci tsakanina da ita."

***
"Yin gardamarka tamkar bijirewa maganar Mai martaba ne, hakan zai sa ya ga damar daya baka ta sa zaka iya tsallake maganar shi."

Yarima Amin ya gyara zama sam bai taɓa tunanin maganar Auren Ayda zata samu karɓuwa a wajan iyayen na shi ba, bai san taya zai ɓullowa labarin ba.

Miƙewa yayi tare da sunkuyawa gaban Gimbiya Ummi yace "Na barki lafiya."

Ba ta yi magana ba ta bishi da kallo.

***

Shigowa yayi yana nufa ɓangaren shi don baya son wata hayaniya abinda ya dame shi ma ya dameshi hakan ya sa ko Aymana bai nema ba.

Tunani kawai yake yadda Mai martaba zai amincewa Baba Waziri auren shi da Ayda.

Tun Aymana tana tunanin shigowar shi har ta fara shirin bacci, zama tayi bakin gado tana fara tunanin tasan zuwa wannan lokacin Yarima yasan da zancen Auren kenan ya amince zai yi Auren, tun da gashi bai mayi ta kanta ba.

Bargo ta ja tare da kwantawa tana mai karanta Addu'o'i, zuciyarta tayi mata zafi wanda bata san dalilin hakan ba.

Bayan dawowar shi sallar Asuba yake son ganinta sai dai yasan ta koma nata Baccin.

Ƙarfe goma ya fito cikin shirin shi don zuwa fada, tana zaune akan kujera da kofin shayi a hannunta, tana jinshi ta yi shiru tana kauda kanta.

Tsayawa yayi kamar yadda ya ke yi ko yaushe, sai dai bai samu bakinta wajan faɗar sannu da fitowa ba.

Zama yayi kan kujerar dake fuskantar kujerar ta "Fatan Gimbiya ta tashi lafiya."

Ajiye kofin Aymana tayi, sam bata yi niyar magana ba, amma tasan bata isa aikata hakan ba, sai dai wata zuciyar ta fara karanto  babu dalilin ɗauke mashi tunda har ba soyayya ne a tsakanin suba.

"Barka da fitowa Sultan."

Shiru na tsawon lokaci, kafin ya ɗaga baki "Jiya ban samu ganawa da ke ba, ina son zama dake na musamman."

"Yanzu haka zamu iya magana!" Tace tana mai janye idonta akan shi.

Yarima ya miƙe tsaye ya harɗe hannuwa a ƙirjin shi ya ɗan fara tattaki "Ina son sanar dake abinda ke faruwa a gidan nan."

Hannu Aymana tasa tana yin tagumi ta kalle shi "Mai martaba ya sanar da haɗa aurena da Ayda ƴar gidan..."

Miƙewa tayi "Allah ya taimaki Sultan an sanar dani Mai martaba ya amince da Aurenka kamar yadda ka daɗe kana buƙata, ai babu aibu ga mabuƙaci idan ya mallaki ƙudirin shi, wannan sanarwar gareni Sultan zai samu farin cikin da ya jima yana so..."




*Haliloss ce*
[10/29, 11:22 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ASHIRIN DA ƊAYA. 21*

*NA SADAUKAR DA WANNAN FEJI GABA ƊAYAN SHI GAREKI, RAMLAT A MANGA (MAI - DAMBU).*   
*MARUBUCIYAR ƘWARƘWARA, UWAR ƊAKIN MAGAJIN IZZA, FARIN CIKIN BOROROJI, ABIN FAHARIN MATAR MALAM, CIKARKIYAR  BAHAUSHIYA, MAZAUNIYAR DAULA BIYU, YAYAR ƳAR GIDAN YADIKKO, KAWA A WAJAN MRS AMIDUD, DA CIWO A RAYUWA SAI DAI RUWA BIYU DA YAKANA YA KAUDA KISHI A TSAKANIN ZUBDA JINI, INA DA BURU A MASARAUTAR JODAN, INA SO YA ZAMA DA'IMAN ABADAN A CIKIN ALHUBBU FIHI MARARATUN.🥰🥰*


Ta ɗan jinkirta ba tare da ta ƙarashe maganar ba, ta duƙa kan teburin data aza kofin shayinta ta ɗauki kofin tana mai fizzar kai don nufa cikin ɗakinta.

Lokaci kaɗan ran Yarima Amin ya ɓaci zuciyar shi ta ɗugunzuma da jin kalamanta, hannu yasa tare da fizgo hannunta da ƙarfin shi.

Kofin shayin ya faɗi tare da fashewa, hakan yasa ta ɗago ta kalle shi, sosai ya matse hannunta cikin zafin rai, tare da kallon ƙwayar idanuwanta  yace "Mai-maita abinda kika faɗa!"

Jim ta yi batare da ko motsi ba, wani zafin izza take ji, ganin shima Izzar tashi ne take tasiri a jikin shi.

Yarima ya ce"Na ce ki mai-maita abinda kika faɗa!" Yayi maganar tare da sakin hannunta.

Aymana ta girgiza kai, cikin cikar izza tace "Ai na fito daga gidan da magana ɗaya ake, ba a magana biyu!"

Tana faɗar haka ta yi ciki abinta don canza kaya saboda shayin daya ɓata jikinsu.

Yarima ya dafe kai tare da komawa sashen shi, sai dai ya kasa canza kayan sai ma faɗawa da yayi kan kujera yana huci.

***

Bayan kwana biyu Aymana ta ƙara ɗan janye jikinta a gare shi, saninta ne Amin baya son Ayda to amma miye zai sa ya nuna farin cikin shi akan lamarin.

Yau Mama ce ta shigo sashenta su ka ɗanyi fira Mama tace "Ni kuwa Gimbiya  me kike shiryawa na ranar naɗin sarautar Sultan Amin?"

"Ban fara wani shiri ba kum..."

"Yana da kyau kiyi hakan Aymana, mijinki fa zai karɓi mulki, ai ko don kar ayi maki dariya a gidannan kin jajirce."

Aymana ta ɗan yi shiru "Shi kenan Mama me kike ganin zan shirya?"

"Lokaci ya ƙure amma bari zan duba."

"Ko mi za a yi, ki sanar dani zanyi komai kika ce Mama."

***

Yau Ayda tana gidan Baba Maga yaƙi shine ƙanin Mai martaba, duk wani shirye-shiryen hidimar bikinta a gidan ne suke yi.

Goggo itace uwar gidan Maga yaƙi kuma itace ta zama kamar uwar ɗakin Ayda  da yaranta.

Ayda ta aje kayan da ta amsa hannun Kuyangarta, ta ajiye Goggo ta kalleta "Zauna nan, ni ban fahimci komai ba."

"Wajan mi fa Goggo?"

"Har yanzu ba a turo daga cikin gida Mai martaba na nemanki bane?"

Shiru Ayda tayi don dama tana jimawa bata saka Sultan a ido ba balle yanzu da ya zama Sarki tasan zai mata wahalar gani.

"Gaskiya da sake Ayda, sai kin dage, ki jifa yadda yayi ta rawar jiki lokacin da akayi auren shi amma ke ko alamar hakan babu."

"Miye abin yi Goggo?"

Goggo ta miƙe zuwa ɗakin Mijinta, yana ɗan kishingiɗe ta zauna gefe Baba Maga yaƙi ya kalleta, kafin ta fara magana "Na zo akan maganar Ayda ne, har yanzu fa Sultan Amin bai nemi ganinta ba."

Baba Maga yaƙi ya tashi yaushe "Kar kice min bata gana da Sarki Amin ba har yanzu."

Yana maganar ya miƙe yayi hanyar wace tare da faɗin "Ina zuwa" ya fice.

Wajan Mai martaba ya nufa, sun ɗan yi fira yake shigar mashi da zancen Sultan Amin fa bai buƙaci ganin Ayda ba har kawo wannan lokacin.

***

Gimbiya Ummi ta kalli Aymana dake durƙushe gabanta, nazarin yarinyar take akan maganganun da su ka yi Ummi tace "Mi ye ra'ayinki akai Aymana?"

Sunkuyawa tayi tace "Hukuncinku shine dai-dai Allah ya taimakeki."

Murmushi Gimbiya Ummi tayi "Allah yayi maku albarka."

"Amin" tace tana shirin miƙewa, shigowar Yarima Amin ya dakatar da ita.

Ta rusuna tana mashi sannu, Amin ya zaune gefen Ummi yana gaida ita.

"Ka wuni Lafiya Sultan?"

"Alhamdulillah aiyuka sun sha kaina, ina son jin miye buƙatun mutanen gidan nan na hidimar naɗin nan."

Murmushi Ummi tayi "Gimbiya Aymana ta kula da komai yanzu take sanar dani."

Ya juya ya kalleta, har lokacin kanta yana ƙasa, murmushi yayi tare da faɗin "Gimbiya matar sarki, fatan kin kula da jin daɗin Bayi da kuyangu a ranar."

Aymana ta miƙe ta koma gefen shi "Na tanadi kayan sakawar kowanne, na kuma mayar da ranar ta zama ranar walwalarsu ko da so ɗaya ne a rayuwarsu."

Gimbiya Ummi ta miƙe "Zan iya barinku?"

"A'a Ranki shi daɗe ki zauna don jin shirye-shiryen ko da akwai gyara." Cewar Aymana.

Yarima Amin ya maida hankalinshi kanta "Ina jinki"

Gimbiya Ummi ta zauna, Aymana ta ci gaba "Sai ɓangaren baƙi mata da Masarautar za ta yi, shima akwai shiri na musamman, ta bangaren jin daɗin su."

Haka Aymana ta cigaba da yi mashi bayani, wanda duka abubuwan Mama ce ta tsara mata ita iyakarta gudanarwa.

"Kasancewar ranar naɗin ya kasance ranar ankwamcin Sultan na biyu, na shirya kaya  ga kowane ɓangare na gidan nan, zuwa gobe da safe za a aika ma kowa nashi."

Ɗaure fuska Yarima yayi kaɗan, tare da faɗin "Me hakan yake nufi?"

"Zai zama anko ga magadan   gidan nan."

Yarima ya miƙe ya na faɗin "Muje ciki."

Aymana ta tashi suka yiwa Ummi bankwana suka fice.

Sai dai suna isa ɓangaren, Aymana ta yi hanyar ɗakinta, bai damu ba sanin kwanin nan haka suke a tsakaninsu.

***

Washe gari yakama saura kwanaki Ukku Naɗin sarautar, haka Aymana ta aika da kayayyaki zuwa ga mutannen gidan, wasu ɓangarori sun karɓa, sai dai wasu ɓangarorin sunyi watsin Allah tsine da kayan.

Gimbiya Mai gado ce zaune tare da Ummi acewarta tazo jin abinda ke tafiya na shirin, amma sam Gimbiya Ummi bata yarda ta sanar da ita wasu muhimman abubuwa ba.

***

Sultan ne durƙushe gaban Mai martaba, yana gaya mashi lallai ya sa Ayda tazo don ganawa da shi.

"Ya zuwa yanzu bai kamata komai sai na tunasar dakai ba Sultan, duk tunani na ka gana da Yarinyar kafin yanzu, amma sai gashi daga cikin gida an zo min da zancen."

Yarima ya russhuna "Allah ya taimakeka zanyi kamar yadda kace, ina mai bada haƙuri akan rashin aikata hakan."

Bayan barinshi turakar Maimartaba ya aika da saƙon ganin Ayda, ya bada umarnin samun shi a babban falon shi na fadar cikin gida da yamma.


Tsaye yake a cikin falon yana jiran shigowar Ayda kamar yadda Mai martaba ya bashi Umarnin zama da ita.

Shigowa tayi tana ɗan yamutsa, Yarima ya ja ya zauna kan kujera cikin mulki da taƙama, Ayda ta zauna itama tare da faɗin "Ka zo lafiya!"

Shiru yayi na tsayin daƙiƙu Ayda ta ci gaba "Na san ba zaka amsa min ba, kasancewar aurena da babu shiri a tare da kai, kuma..."

"Dakata!"

Kamar ya rufe bakinta haka tayi shiru "Na zo don jin ko akwai abubuwan buƙata daga ɓangaren ki."

"Akwai buƙatu, sannan kuma akan shirin da ake yi a gidan nan, ni sam ban amince ba saboda rashin neman shawarata wajan gudanarwa."

Yasan sarai akan abubuwan da Aymana tayi ne a gidan "Da amincewata komai ya gabata! Ki tsara buƙatunki ki bawa Jakadiyya ta isar min cikin lokaci."

Yayi maganar yanayin hanyar fita sai kuma ya juyo tare da faɗin "Zata iya bayarwa ga Gimbiya zata gabartar gareni" ya fice cikin sauri.

Ayda ta miƙe cikin baƙin ciki, wato komai Aymana ce zata yi, kenan tana da fifiko, ta wuce tana tunane-tunane.

***

Goggo ce da Inna zaune suna tsarawa Ayda abin da zata nema daga wajan shi.

Goggo tace "Ki fara neman yardar shi na a fara ɗaura aurenku kafin a naɗa shi, hakan zai sa kema ki zama cikin taƙamar kafin naɗa shi ke matar shi ce, don haka babu abinda za a goranta maki."

Inna tace "Haka ne kuma kinga idan har aka ɗaura auren kafin naɗi zamu Kaita da wuri, zai zama itace zata tare shi idan an zo dawowa da shi gida."

Ayda ta cigaba da rubuta takardarta kamar yadda suke tsara mata, haka ta rubuta sai dai ta buƙaci kuɗaɗe ne da zata yi hidimarta don ba tsarin wani zata bi ba.

***

Aymana tana cikin farfajiyar sashen ta, kayan lambu ne gabanta inibi ne a hannunta tana sha, Jakadiyya ta shigo da sallama tare da zubewa a gabanta.

"Allah ya ja da ran Gimbiya, ƴar sarki matar sarki, uwar gida awajan Sultan! Uwar ɗakin mu, kwalwalar mutanan gida!"

Aymana ta gyara nutsuwarta tare da ƙare mata kallo tace "Akwai wani abu ne a tare dake?"

"Sun taras suna gab samu!"

Aymana ta ƙura idonta kan Jakadiyya tana son gane zaren maganar  "Mi ki ke da masaniya akai?"

"Saƙo ne zuwa ga Sarki Sultan."

Tana maganar tana fiddowa, Aymana ta kalli takardu guda biyu tace "Daga wa ne ɓangarene wannan!"

"Ƴan son shiga, masu son handama da baba kere."

"Za ki iya zuwa ki dawo zuwa lokacin ya shigo?"

Jakadiyya tayi dariya "Sultan ya ɗaga darajar mai daraja, ya bada umarnin a baki, ke kuma ki isar masa."

Bata ce komai ba ta miƙa hannu ta ansa, Jakadiyya tace "Na barki lafiya Allah ya taimakeki." Tayi maganar tare da ficewa.

Aymana tayi hanyar ɗakinta, sai dai tana son ganin abinda ke cikin saƙon a falon ta zauna ta na buɗewa, cikin sa'a kuwa ta fara da takardar son fara ɗaura auren kafin naɗin sarautar shi.

Aymana ta kasa idawa sai tunani data fara yi, akan miye dalilin yarinyar na neman wannan buƙatar, tasan tabbas akwai wani abu.

Kai kawo ta farayi, ta kasa samo dalilin hakan, ta shiga ɗakinta tana zama, kaka ce ta faɗo mata arai, cikin Sauri ta jawo waya tare da yin murmushi tasan tabbas Kaka zata yi mata fashin baƙi akan takardai.



*HALILOSS*
[10/29, 11:26 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ASHIRIN DA BIYU. 22*

Layin Bilkisu ƙanwarta ta kira, Bilkisu ta ɗauka suna gaisawa ta ce "Dama gobe mu ke son zuwa don taya ki shirin naɗin nan."

"Ni ba wannan ba, ki tashi ki je ki kai ma Kaka waya ina son tambayarta wani abu."

Haka suka ci gaba da waya har ta isa wurin Kaka, ta bata wayar Kaka ta amsa ta saka a kunne "Sai yau kika tuna da ni tun tafiyarki?"

Aymana tayi dariya "tsegumi ne ko Kaka?

"Dole inyi yaro har ya fiki kula damu, amma..."

"Kaka dan Allah ki saurara ni fa tambaya na kira na maki."

Kaka tace "ina jinki."

Aymana ta ci gaba da yi mata bayani tun farko har zuwa wannan lokacin Kaka ta numfasa ta ce,"Wannan wata martaba ce ake son yarinyar ta samu, kuma ba na tunanin ita ce ta tsarawa kanta, sai dai wanda yasan muhimmancin tarar sarki a ranar naɗin shi."

"Yanzu me zanyi Kaka?"

"Ki ba shi takardar sai mu saurari ranar, tun nan zamu ga ne ra'ayin shi Yarima akan yarinyar."

Haka Kaka ta ci-gaba da koyar da Aymana wasu abubuwan, sun jima kafin suka yi ban ƙwana, Aymana ta fito ta zauna a falo ta na jiran shigowar shi.

Ya ɗan jima bai shigo ba sai zuwa yamma, tana zaune kan Kujera ta ɗan zame jikinta dan hutawa, wani littafi ne hannunta akan sarauta da al'adun wasu masarautun tana karantawa.

A bakin ƙofa fadawan shi suka juya Yarima ya shigo yana sallama, Aymana ta amsa tare da miƙewa tsaye ta ajiye littafin tana ɗan saukar da kai ƙasa "Sannu da dawowa Allah ya taimakeka."

Matsawa ya yi kusa da ita, tun lokacin da aka sanar shi ne zai hau mulki ya kula da ita yadda take girmamashi wajan gaisuwa da kuma magana, sai dai yasan lokuttan da tata Izzar ne ya motsa tofa akwai aiki a gabansa.

"Fatan kina Lafiya?"

"Alhamdulillah" ta faɗa.

Sultan Amin ya zauna kan kujera hakan ne ya bata damar zama ita ma, shiru suka yi na lokaci Aymana tana son ba shi saƙon sai dai kuma bataso ya ga kamar ta ƙagara ta ba shi ɗin ne.

"Sultan zai samu abun motsa baki kuwa?" Ya faɗa yana kallonta.

Aymana ta miƙe ba tare da ta yi magana ba ta yi hanyar farfajiya, Farida ta nema ta bata umarnin kawo shayi da kayan lambu.

Lokacin da ta koma Yarima ya jingina da kujera ya ɗan saka hannu ya dafe kan shi, ta jima a tsaye tana kallon shi, tana son gane miye damuwar shi.

Farida ta shigo da tire ita da Kuyanga Aisha suka zube suna gaisuwa tare da ajewa suka fice.

Yarima bai motsa ba Aymana ta jawo tebur a gaban shi, ta mayar da tiren sama.

"Ga shayin ka"

Ta faɗa tana ɗaukar kofi ɗaya ta miƙa, Yarima ya ɗago ya amsa sai kuma ya ajiye gefe tare da ɗaukar tuffa ya kai bakin shi, duk yau bai saka komai cikin shi ba.

Nazarin shi ta yi kaɗan, ya ajiye sauran tuffa akan tire ɗin Aymana tasa hannu ta ɗauki ayaba ta ɓara tare da miƙa ma shi ya amsa ya kai bakin shi a hankali har ya cinye.

Ta gane akwai rashin cin abinci a tare da shi hakan yasa ta ɗauko za ta ƙara ma shi ya ce,"Shayi ya rage."

"Ko a kawo maka abinci? kamar akwai yunwa a tare da kai?"

Kurɓar shayin ya yi "Ba na buƙata yanzu."

Miƙewa ta yi "Yauwa na manta na samu saƙo daga Jakadiya."

Bai yi magana ba ta miƙa ma shi, ya ci gaba da kurɓar shayin shi yana ajewa ya miƙa mata hannu, Aymana ta ba shi.

Yarima ya buɗe sai da ya gama karanta duka takardun, ko da ya gama karantawa, ya jima yana nazari sai dai har lokacin bai yi magana ba.

Aymana ta miƙe ta bar wajan, ya jima a zaune kafin shi ma ya shiga ciki.

Washe gari mutanen gidansu Aymana sun zo sosai, ita kanta ta yi mamakin yadda suka zo mata, haka ta yi ta shirye-shiryenta da 'yan uwanta.

***

Ranar naɗi kuwa shiga suka yi ta alfarma, Yarima Amin cikin fararen kaya da suka sha aikin sarauta launin  toka, sai alkyabba ita ma fara ce da aiki sai sheƙi ya ke, takalmin ƙafar shi jinin sarauta sawu ciki, rawanin kan shi fari ne sai dai bai gewaye fuskar shi ba.

Aymana ta ɗago ta kalle shi tana ɗauko turaruka ta fara saka ma shi, Yarima ya ɗago ya kalleta "Ke fa naki shirin?"

"Na ka yafi nawa muhimmanci a yanzu."

Ya juya ya fara tattaki baya ta maye ma shi, idan ka ganta zaka ɗauka ta yi shiri amma sam bata kai ga shiryawa ba.

A falo ya ja ya tsaya tare da kallon Agogon Hannun shi "Za ki iya shiryawa mu fita."

Ya zauna kan kujera, Aymana ta kalle shi tana nazarin jiran da zai mata "Ka ga na dakatar da kowa akan shigowa don ka gama shiryawa, bai..."

Kasa idawa ta yi lokacin da take kallon yadda Yarima Amin ya cika kujera ya aza hannuwan shi akan hannun kujerar, tabbas tasan Yarima ya can-canci zama Sarki na duk nahiyar.

Juyawa ta yi ta shige sashenta, cikin sauri ta shirya, duka shirin ya ɗauketa  daƙiƙun da basu wuce talatin da biyar ba ta fito.

Leshi ne jikinta launin albasa mai ɗan haske, gaba ɗaya wuyanta hannuwa da kunnanta kayan adon sinari ne.

Wani ƙaton mayafi ne hannunta ya yi kalar alkyabba sai dai kuma ba alkyabba ba ne, ta ziro ƙafarta da tasha takalmi masu kwalliyar duwatsu.

Fuskarta Yarima ya fara kallo, ya yi mamakin ganin kwalliya a fuskarta duk da ba wani yawa ne ta yi ba, amma akwai bambanci da sauran ranakunta.

Miƙewa ya yi cikin azama yana nufarta tare da kamo hannunta, Aymana jikinta ya ɗan yi sanyi suna zuwa ƙofa, anan fa mamaki ya kamasu, ɗumbun al'umma da ke jiran fitowarsu.

Busa aka fara yi da kirari, ga masu kiɗa suna yi kuyangi da bayi sai guɗa suke.

Jakadiyya ta biyo bayansu cikin kirarin ban girma.

Sai da Aymana ta raka shi har babbar ƙofar fita cikin gida, kafin ta tsaya fadawa suka mara ma shi baya.

***

Cikin gida kuwa Ayda ta gama duk abubuwanta sun gama komai na shigarta ɗaki.

Gimbiya mai gado da mutananta, yau wani baƙin ciki ne a tare da zuciyarta, ganin yadda ƙudurin Waziri ya ke neman cika, ta sani daga inda Ayda ta haihu kenan yaron ne zai zama magajin gidan.

A yanzu ba ta Yarima suke ba, sun san babu makawa ya zama Sarki, sai dai suna ta yadda zasu hana shi samun magaji ne.

***

Ayda ce gaban bokanyar mahaifinta, kanta a sunkuye ta ke magana "Ina so na zama ni ce mai gudanar da komai, ni ce zan zauna a matsayin abin faharin shi, ina so ya zama yaron da zan haifa shi ne magajin masarautar nan."

Wasu layu Bokanyar ta aje tare da faɗin "Ɗaya a ƙarƙashin katifar shi, ɗaya a rufe a ƙofar farko ta shiga ɓangaren shi, ɗayar kuma za ki ajiye, yaron da zaki haifa za a jiƙa a ba shi ruwan."

***

Jakadiyya ta kalli Gimbiya mai gado ta ce "Yanzu zamu jira mu ga yadda zai iya mulkar gidan nan, ina mai tabbatar maki ba zai iya ba."

Gimbiya mai gado ta ce "Naji wannan sai ɗayar maganar."

"Ina mai tabbatar maki da mulki zai dawo hannun Yarima Saifu."

***

Masarautar ta yamutse da murna, musamman ɗakin taron wanda komai ya burge kowa ana gudanar da taron da ba a taɓa yin kalar shi ba duk faɗin nahiyar.

Lokacin da aka buƙaci Yarima zuwa gaban ƙaura don naɗin sai lokacin Yarima ya ƙara tabbatarwa.

Rawanin kan shi aka cire tare da fara naɗa ma shi wani a kai shi ma ɗin farine sai dai wannan lokacin an yi naɗin rawanin ya gewaye fuskarsa har ya ɗan sauka a ƙirjin shi.

Miƙewar da aka ba shi damar yi hakan yasa Fadawa gewaye shi tare da kirari "Gyara kimtsi, Lafiya jan zaki! Toron Giwa kake!!Lafiya  ɗan sarki jikan sarki!!!"

A hankali Sultan Amin ya yi gefe yana tsayawa a inda za a ba shi sandar girma.

***

Bilkisu ta ja hannun Aymana zuwa ɗaki tare da faɗin "Ai na sanar da ke, Sultan Amin ba zai taɓa barin a fara ɗaura aure kafin naɗin ba."

Aymana ta ya mutsa baki "Wannan bai shafe ni ba."

Farida da ke saka wasu kaya cikin jakunkuna ta yi gyaran murya, sam bata san hali irin na uwar ɗakinta ba.

Aymana ta juyo ta kalleta "Kina da magana ne?"

"Allah ya taimakeki" kawai ta ce tana ɗaukar jakar kayan ta fice.

***

Ayda ta fesar da ruwan da ta kwankwaɗa a bakinta tare da faɗin "Ba zai yiwu ba!"

Zubewa Hassatu ta yi "Allah ya huci zuciyarki, haka ya aiwatar, yanzu ne za a yi ɗaurin auren."

Kofin hannunta ta yi wurgi da shi, Gwaggo da ta jiyo ƙara ta shigo "Ke Ayda ina so ki sani ba duk abin da kike so za ki samu ba, amma da jajircewarki komi zai zama na ki."

Ayda ta yi fuuu ta bar ɗakin tana barin ɓangaren.

***

Gimbiya Ummi sam bata kowa take ba, ita dai burinta bai wuce ganin ta sallami kowa ba taro ya tashi lafiya.

Sai kuyangi da take aike zuwa sabon sashen Sultan Ameen wanda acan ne za a nufa da shi idan ya shigo.

Wata Kuyanga ta aika kiran Aymana, babu jimawa Aymana ta shigo tana mai bata girma, Gimbiya Ummi ta durƙusa ta kamo kunnen Aymana ta matse.

Aymana ta riƙe tare da faɗin "Daga ji ran Mahaifiyarmu ya ɓaci ina mai tuba a gareki."

"Me kike jira har yanzu baki nufi sabon ɓangaren ku ba?"

"Allah ya baki nasara, har wasu daga kaya sun yi gaba, ina jiran zuwan Sultan ne."

"Sultan acan zai sauka ku yi gaggawar tafiya."

Aymana ta miƙe ta ɗan sunkuya, tare da faɗin "Na gode!" Ta fice.

Babban ɓangare ne da aka tsara sak ginin sarauta, ɓangaren Ayda yana kallon na Aymana.
   Sai ɓangaren Sultan da ke ɗan nesa kaɗan da nasu.

   A cikin ɓangaren Aymana babban falo ne da ya ke gewaye da kujeru da kayan adon sarauta, an rufe shi da makeken kafet a tsakiya.

Wasu ƙofofi ne da ke sada ka da ɗakunan ɓangaren, akwai wajen cin abinci a falon labulayen kansu abin kallo ne.

Hotunan Sarki Amin jefe a babban bangon falon.

Aymana ta ɗan taɓe baki tana zama kan kujera, Mama dake cikin ƴan rakiya ta ce, "Ki tashi ki canza kaya don zuwa ɓangaren Sultan."

Aymana ta kalleta "Ni da ina ganin babu buƙatar hakan, abar masu son tarar shi su tare shi."

"Kul! Inda Mai martaba ya so su tare shi, ba zai watsa masu kasa a ido ba wajan buƙatar su."

Aymana ta miƙe zuwa ɗakin, ta ɗan watsa ruwa tare da saka wasu kayan, wannan lokacin wani yadi ne mai laushi-launin jinin kare, yana da kwalliyar launin ƙasa-ƙasa mai sheƙi.

Ta fito falon tana zama Farida ta fito da alkyabba launin ƙasa-ƙasa da zanen launin jinin kare.

Aymana ta miƙe Farida ta taimaka mata wajen sakawa, sosai asalin kyanta ya fito, ta saka takalma, Bilkisu ta fito tana fesheta da turare, kafin suka fice zuwa ɓangaren Sultan Amin.

A bakin babbar ƙofar hatimin TAKOBIN masarautar su ne zane, Aymana ta ja ta tsaya tana kallon zanen, lallai wanda yayi zanen ya iya zane domin babu wani banbanci a ido sai dai don wannan yana zane.

Bilkisu ta kalleta ta kalli zanen da take kallo a zuciyarta ta ce wannan shi ne abin da ya hanaki maida hankali don fuskantar kanki.

***

Ana gama ɗaura Aure Sultan bai jira sallamar baƙi ba, wani kalar yanayi ne yake ji, tun lokacin da aka miƙa mashi sandar sarauta, ciki kawai ya shiga.

Ɓangare-ɓangare na gidan sai da aka raka Yarima Amin ya gaisa da kowa, kafin aka yi ɓangarensa da shi.

A harabar aka rinƙa gaishe da shi, hannu kawai ya iya ɗaga musu, sai murmushi da ya ke yi wanda ba a ganewa kasancewar rawani daya rufe kumatunshi.

A bakin ƙofa fadawa da 'yan rakiyar suka tsaya, Yana shiga wani bafade ya ja ƙofa ya rufe.

Aymana tayi saurin miƙewa tana kallon shi, rawanin ta ke kallo, yau ya fito da kyawun da kamala kalar ta sarakuna,  wani yanayi ne ya shigeta, lokaci guda tsikar jikinta ta tashi, ba ta san lokacin da murna ta bayyana a ɓangarenta ba.

Cikin sauri ta nufe shi,Yarima yasa hannu ya ja rawanin shi ƙasa kaɗan, hakan ya bata damar ganin murmushin da ke tare da fuskarshi.

Sauri ya ɗan yi wajan dafa kafaɗarta tare da ƙara shige mata "Ashe lokacin nan zai zo, ashe zanga wannan rana?"

Aymana ta faɗa jikinshi, Yarima ya ƙara rungumeta jikin shi, ya hannuwanshi ya harɗe a bayanta yana sauke numfashi, ya ɗan duƙar da kanshi zuwa saitin wuyanta Aymana ta fara jin hucin numfashin sa, yau so yake ya mata sumba ko da a karon farko ne.

Bakinshi ya aza akan wuyanta ya sumbaceta cikin sauri ta ɗago tana kallon shi, Sultan Amin ya yi sauri wajan ɗaga kanshi daga gefen wuyanta.

Jikin Aymana ya mutu sosai, hakan yasa ta ɗan ja baya kaɗan, Yarima ya janye jikinshi yana cire rawanin.

Ya haɗa da Alkyabba ya aje akan kujera Ayamana ta kalleshi "Fatan taro ya tashi Lafiya."

Babbar rigarsa yake cirewa bai yi magana ba "Alhamdulillah zan ce, amma akwai sauran mutane har shigowata."

Hanyar wata ƙofa yayi Aymana ta kwashi kayan tana bin shi a baya, suka shiga ɗakin Yarima ya zauna, Aymana ta buɗe wani firij ta ɗauko ruwa tana ɓalle mashi marfin,Ya amsa tare da kaiwa baki, yasha sosai kafin ya fara ajiyar zuciya, Aymana ta gane babu abinda ya saka cikin shi duk wunin ranar, hakan yasa ta kalleshi.

"Zaka iya watsa ruwa." Ta faɗa tana yin hanyar fita.

Yarima ya bita da kallo, kafin ya miƙe yayi shirin wanka.

Aymana kuwa cikin gida ta nufa ta nemi masu haɗa abinci, a gabanta suka jera komai a falon kafin suka fice.

Ta nufi cikin ɗakin sai ta sameshi zaune da wasu kaya mara nauyi yana danna wayar shi ta zauna gefen kujerar da yake "Ranka ya daɗe abincinka ya kammala."

Ya ɗago, ba tare da yayi magana ba, ya miƙe yana nufa falon, Aymana ta bishi, akan kafet ya zauna tare da jan wani tuntun, dama can Yarima baya cin abinci a kan kujerun cin abinci.

Bata ɓata lokaci ba ta hau zuba mishi, ya fara cin abincin a hankali sai kuma ya ɗago ya kalle ta "Me Gimbiya take jira?"

"Ni na ci nawa."

Shiru yayi ya ajiye cokalin ya ɗauki abin motsa baki da akayi da fulawa, ya ci sosai kafin ya ɗora da lemu.

Guɗa da hayaniya suka fara jiyowa daga waje, saurare Aymana ta fara yi, lokaci kaɗan ta fahimci Ayda ce aka kawo, saboda kalaman dake fitowa daga ƴan rakiyar.

Ji tayi gabanta ya buga da ƙarfi, sunzo wucewa ta gaban  sashen Yarima ne ta ƙara jin maganganun su "Ke ce ta biyu kinfi ta farko, kainuwa kike dashen lillahi! Amarya abin son Sultan."

Sultan Amin ya kalli Aymana data rufe idanuwanta, yana son fahimtar wani abu.

Ita kuwa Aymana wata ƙuna zuciyarta take mata, tare da tunane-tunane don tasan dole ne dama mutanen gidan su zama ƴan bayan Ayda.

Wata zuciyar ta ce ina ruwan ki? Miye naki a ciki, koma mi zasu ce ke dai ba shi ne burin ki ba. Anan ne fa ta samu kwarin guiwa ta buɗe ido.

Sultan ya kauda idon shi daga kallon ta ya miƙe zuwa kan kujera, Aymana ta ce "Ko da wani abun buƙata ne?"

Tana maganar tana miƙewa "Ina za ki je?"

"Yana da kyau na ba Kainuwa dashen lillahi waje don kula da mijinta!"

Gyara zama yayi sam baya son su fara haka da ita, sai dai ya fahimci kishi a tare da ita, amma kuma ya sha alwashin ba zai taɓa barin ɗaya daga cikin matan shi su fahimci wacce ya fi so a ciki ba.

"Lokacin fitar ki baiyi ba, Sultan yana son hutawa."

"Ka san ina da baƙi, mutanen Bilyam ma ban gana da suba."

"Na yi magana da Baba ya sanar dani zai yi wani zuwan saboda ke, amma ya tafi yanzu."

Aymana ta kalle shi "Haka fa yayi mani lokacin taron murabus,  bai neme ni ba dana tambaya aka sanar dani yace sai lokacin Naɗi"

Shiru yayi, Aymana  dama akwai haushi tare da ita gashi kuma taso ganawa da mahaifin nata amma bata samu hakan ba. 

"Me ya sa baka faɗa mashi ƴar sa tana son magana da shi ba? Kenan Mai martaba ya daina so na, dama na san daga ya bayar da ni zai fita zance na"

"Aymana!"

Shiru tayi bata amsa mashi ba, jin bai ce komai ba ta ci gaba "Yanzu ga shi bai damu da ko ina da damuwa ko wata matsala ba, bai san wane hali na ke b..."

Yarima ya miƙe ya nufeta "Zan shiga ciki, bana son hayani, ina son hutawa."

Banza tayi da shi, ya tsaya kanta "Kar na kuma jin wannan kalaman a Turakata!"

Aymana ta ɗago "Me acikin turakar taka? Don ka yi Aure zaka faɗi haka a gare ni?"

Sam ba nufin Sultan kenan ba, ta ja baya tana mashi wani kallo "Zan bar maka Turakar ka" ta faɗa tana yin hanyar waje.

Binta yayi da kallo tare da shigewa ciki.

***

Tunda aka kai Ayda aka sanar da ƴan rakiyar Aymana tana wajan Mai martaba Sultan suke ta leƙen ɓangaren, har suka ga fitowarta.

Sun sha mamakin yadda Aymana zata je tayi zaune wajen Sultan tun shigowar shi, abin da basu sani ba shi ne ma ya hanata  fita, domin kuwa idan ya barta ba zata yi zaune haka ba.

Lokacin da Aymana ta fita kasancewar Yamma tayi sosai hakan yasa yawancin gidan kowa ya tafi sai makusanta ne kawai.

***

Kamar wasa zuwa dare babu kowa duk mutane sun tafi, sai Aymana da kuyanginta, Ayda ma haka sai Goggo da aka bar mata.

Sultan Amin kuwa tunda ya dawo Sallar i'sha ya shiga ɓangaren shi, yana son ganin Aymana amma yasan ba zata so ba, haka kuma ba zai aika kiranta ba don baya son ta fahimci wani abu ba.

Hakan yasa bayan ya samu abinda ya ci ya yi zaman shi falon ya na danna wayarshi tare da tura saƙon godiya musamman zuwa ga Abokanan shi.

Ayda ta fito daga ɓangaren ta tana takowa ta gaban ɓangaren Aymana, sashen Sultan zata nufa kamar yadda Goggo ta turata, duk da sunyi tsumayen aiken shi akan ta zo amma bai buƙaci ganinta ba.

Kuyanga Aisha ta durƙusa gaban Aymana tare da faɗin "Allah ya taimakeki, ko kin bada damar maye gurbin ki tun yanzu?"

Aymana ta ji shiru, kafin ta fahimci inda zancen Aysha ya nufa hakan yasa ta kalleta "Na yi sallama da Sultan ai!" Ita kanta bata san lokacin data ƙirƙiri ƙaryar hakan ba.

Aisha tayi shiru tare da miƙewa, tana fita Aymana ta miƙe tare da fita ɗage labulen  taga, anan taga fitowar Jakadiyya daga ɓangaren Sultan tana ganin lokacin da taba Ayda izinin shiga.

Komawa tayi ta shigewarta ɗaki ta fara shirin kwanciya.

Lokacin da Ayda ta shiga Yarima ya shigewarshi ɗaki hakan ya sa ta shiga ciki.

Baiyi magana ba bayan gaisuwarta daya amsa, Ayda ta ɗan yi shiru, Yarima ya zauna bakin gado, tare da sanar da ita zai kwanta ne saboda gajiyar dake tare dashi.

Ayda ta numfasa, Yarima ya kwanta tare da faɗin "zaki iya yin bacci idan kina da buƙatar hakan."

Ko rufe baki baiyi ba, Ayda ta cire mayafin data rufo jikinta, sai lokacin na  kula da kayan baccin dake jikinta.

Kan kujera ga ajiye mayafin ta haye gadon tare da komawa gefen shi.

***

Bayan Aymana tayi sallar Asuba, ta koma ta kwanta, shigowar Jakadiyya ukku don ganawa da ita amma ana sanar da ita tana bacci ne.

Can cikin bacci take jiyo guɗa tare da hayaniya a gidan sai kuyangi dake ta kai kawo suna kallon Jakadiya dake riƙe da zanin gado da wani ruwan sassaƙen icce a cikin kwarya.

Duk Aymana bata san abinda ke faruwa ba, tana dai kwance abinta, Farida ta dafe kai tana mamaki ita kanta ba ta yi tunanin Yarima yana son Ayda irin haka da za a sanar da ranar farkon su a gidan ba.

Ɗakin Aymana bakin kofar ta tsaya ta na bubbugawa da ƙarfi, Aymana ta murza idonta, ta ɗauki lokaci kafin ta tambayi waye, jin Farida ce hakan yasa tace ta shigo.

Farida tana shiga Aymana ta tashi zaune tana faɗin "Hayaniyar me nake ji a gidan nan?"

"Allah ya taimakeki, abinda nazo sanar dake kenan, dama suna da burin ganin ranar nan ta kusantar Sultan."

Aymana ta zabura tana fitar da ƙafafunta daga cikin bargo "Farida!"

"Allah ya huci zuciyar ki."

Aymana ta dafe ƙirji, wata irin ƙuna zuciyarta ta take mata "Ke nan sun sanar da haɗuwar Sultan da Ayda?"

"Yanzu Jakadiyya tabar nan da kayan, ta shiga cikin gida don shedawa kowa."

"Za ki iya tafiya!" Kawai ta iya cewa Farida.



*Haliloss*
[10/29, 11:26 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ASHIRIN DA UKKU. 23*

Farida ta miƙe tana bin umarnin uwar ɗakinta, Gimbiya Aymana ta miƙe tsaye tana dafe ƙirjinta jin yadda yake harba mata, ta koma ta faɗa kan gado, a zuciyarta ta fara tunanin miye dalilinta na ciga tsanani irin kaga "Kishi" wani ɓangaren zuciyarta ya amsa mata.

Girgiza kai tayi alamar ƙaryata zuciya a fili kuwa ta ce "Babu dalilin hakan." cikin sauri ta dai daita nutsuwarta, ta hanyar sauke ajiyar zuciya.

Hanyar ban ɗaki ta yi don shiga wanka, bata ɗauki lokaci ba ta shirya ta na fito babban falonta, anan ta samu an ajiye mata kayan kari, sam bata buƙatar komai, fita take son yi, amma sam ba ta son ganin duk mutanen gidan don tasan kowa da abinda zai yi tunani akan ta da kuma Yarima.

Tana zaune dai babu wani tsayayyar shawara a tare da ita, har rana ta take sosai, dole ne ta je gaida Sultan don ita kanta tasan ƙa'ida ne hakan, ko don matsayin da yake da shi a yanzu.


Mayafi ta ɗauka ta yane kanta, ta yi sa a babu kowa a farfajiyar hakan ya bata damar kwankwasawa tare da jira, babu amsa hakan yasa ta jima kafin ta murɗa tare da tura ƙofa.

Babu kowa a falon sai ƙarar na'urar sanyaya ɗaki dake fita a hankali, wai gawa tayi tana yin hanyar ɗakin shi.

  Abinda bata sani ba, Sultan Amin yana gefen kujeru kishingiɗe saman kafet, binta yake da idanuwa ganin zata shige hakan ya sa yace "Aymana!"

Cikin sauri ta juyo ta kalli inda taji sautin, wani kallo ta ɗan bishi da shi, har ta isa wajan da yake sam ta kasa ko kyabtawa zuciyarta take raya mata wai Yarima ne har ya kusanci Ayda.

Zaune ya tashi shima ɗin ita yake kallo yana son tantance kallon da take ma shi.

"Barka da Safiya Sultan!" Ta ce tana zama gefen kafet ɗin.

"Baki duba lokaci ba kafin ki fito!"

Aymana tayi jim, Yarima ya ce "Ba yanzu bane lokacin gaisuwa zuwa ga Sultan." 

Aymana ta gane yana nufin bata zo gaishe shi ba har wannan lokacin, shi kuwa Yarima Allah ya sani tun Asuba ya ƙagara ya ganta, in da yana da damar zuwa dubata da zai yi hakan ne.

"Allah ya huci zuciyar..."

Bata ida ba ya katseta "Kin yi bacci kuwa?"

Don shi sam hakan ya ƙauracewa idanuwan shi, musamman kusantar Ayda da ya farayi kafin Aymana, hakan ya ɗan taɓa zuciyar shi. Aymana ta ce "Bacci sosai! Bacci mai nauyi kuwa Sultan."

Ƙurr ya ƙura mata ido ya miƙe, ya yi kan kujera ya zauna hakan ya bata damar tashi ta bi shi.

"Ni nake da lokacin bacci saɓanin wasu! Ta yaya kura da shan bugu gardi da anshe kuɗi!"

Shiru yayi ya fahimci maganarta amma ba ya ra'ayin maganar "Kun gana da Gimbiya Ummi?"

Hankalinta ta maida kanshi, don tana ba iyaye muhimmanci "Tun jiya rabo na da ita, lokacin data ja kunne, amma yanzu daga nan can zan nufa."

"A miƙa gaisuwata kafin in fito."

Aymana ta miƙe ta ɗan sunkuya "Na barka lafiya."

***

Tun da jakadiyya ta baiyana tsakanin Ayda da Yarima Hakan ya raunana zuciyar Ummi, anan ta fara tunanin yadda har Yarima ya ɓoye tsakanin shi da Aymana amma gashi ya baiyana akan Ayda.

Mama kuwa a nata ɓangaren tana da alamomin tambaya akan Aymana, amma kuma ta yi alƙawarin ba zata tambayeta ba, don kar taga kamar ta saka ido akan su, bata so hakan ya taɓa mu'amalarta da ita.

A sashen Waziri da gidan Baba Maga yaƙi murna tsalle Innar Ayda harda rawa.

Shi kuwa Waziri ya san ya cika gurinshi tunda har zai ƙara samun wani girma daga wajen Sarki Amin.

***
Bayan dawowar Aymana daga wajan Gimbiya Ummi, suna tare da kuyanginta guda  huɗu, suna zuwa wucewa gaban ɗakin Sultan Ayda tana  fito.

Aymana ta kauda kanta kamar bata ganta ba, Ayda ta ja ta tsaya tana ƙare mata kallo, daidai Aymana ta wuce kaɗan Ayda ta ce "Dole gyaɗa tayi mai idan ta ƙi ta sha murza! Mai lafiya shi yake shan jar miya! Mai waje ne ya zo dole mai tabarma ya naɗe!"

"Ƙarya ki ke!" Aymana ta faɗa, tare da fuskantar Ayda

"Kin san komai lokacine, duniya kuwa juyin wainace, ko nace rawar ƴan mata, na gaba ya gewaya ya koma baya." Ayda ta ƙara faɗa.

Murmushi Aymana ta saki, ta kalli Ayda sama da ƙasa kallo na wulaƙanci "Waya faɗa maki ƴar sarki na fargaba ko shakkun juyin da zata gani? Ni banga sauyi ba, duk da samunki hakan bai hana shi karkata tunanin akan Gimbiyar shi ba."

Shiru Ayda tayi tana tunanin Sultan da kuma yanayin da suka kasance, zuciyarta ta fara yarda da maganar Aymana.

"Hmmm! Maganar ki a baki take, ko kin ga alamar Sultan bai samu gamsuwa ba, ina canjin da kikace kin dawo da hana baiyanar fashewar kwai a..."

Aymana ta fusata tare da faɗin "Ɗan Dakata!" 

"Ko anan baki ga banbanci ba, Alhamdulillah kin bawa kanki amsa, Sultan ya ɓoye komai akan sashen zuciyar shi ne don hakan ya zama sirri a gidajen mu". Ta faɗa tana wucewarta.

Ko da ta isa sashenta, anan ta fara saƙa da warwarar yadda zaman su zai kasance, akwai matsala indai har za su rinƙa haɗuwa Ayda tana taƙalarta rigima.

A irin rayuwar da tayi gidansu ita bamai magana bace akan komai, sai dai wanda ya mata ta hukunta shi daidai da laifin da ya aikata.

***

Aymana ta fara kai kawo, tabbas tana buƙatar Liyafar data shirya don murnar tarewar  Yarima Amin da  Gimbiya Ayda ya kasance an ƙayartar da Walimar tana so ta zama abin nunawa da ban mamaki ga mutanen gidan.

Sanarwar da mutanen gidan suka samu na Shirya Walimar karrama Ayda,  hakan ya kawo gutsuri tsoma da ƴan gulamace-gulmace daga cikin gida, musamman ɓangaren Waziri, ɗakin Gimbiya Mai gado, ɓangaren Gimbiya Ummi da kuma sauran mutanen gidan da suka haɗa da bayi, kuyangi da barorin gidan.

Aymana kuwa duk yadda sauran makusantan ta na gidan suka so hana ta shirya wannan taron ba ta saurare su ba. Babban burinta shi ne ta ƙuntatawa Sultan, ta nuna mashi babu damuwarta da kishi akan shi.

Ta sani Sultan zai gabatar da kyaututtuka na musamman ga Ayda, haka sauran mutanen gidan za su bawa Ayda kyautar samun matsayi na musamman.

Ta saka lokacin Liyafar ƙarfe takwas  na dare, ta sa a sanar da kowa ne zai halarci taron.

Lokacin da Sultan Amin ya ji zancen ya yi nazari sosai akan lamarin, murmushi kawai ya yi wa Jakadiyya lokacin da take sanar da shi.

Ayda kuwa a yanzu ta san tana da matsayin da babu ya ita a gidan, tunda har ta samu matsayin da za a shirya taro dominta, gaya ta zama tamkar tauraruwa ga mutanen gidan ganin zancenta ya karaɗe ɓangarorin masarautar.

***

Ƙarfe takwas na dare Babban ɗakin taron masarautar an ƙayatar da komai kamar yadda Gimbiya ta bada umarni, a wannan  lokacin da yawan mutanen gidan suna can, don kashe kwarkwatar ido da kuma son fahimtar dalilin shirya taron.

Fadawa da maroƙane bayan Sarkin Amin Yana tafiyarshi cikin taƙama da Izza alkebbar jikinshi aikin ta yanayin saƙi ne, takalmin ƙafarshi kanta abin kallo ne, Sultan Amin ya kasance mai soyuwa ga farin rawani, hannun shi dumtse da amawali fari da wata sanda a hannunshi yana ɗan azata ƙasa cikin tafiyar Sarauta.

Ya isa ɗakin taron cikin mamakinshi na ganin harda manyan masarautar a wajan, Gaishe da shi ake tayi tare da kirari har ya isa ga karagarshi ya zauna.

Sai lokacin Ayda ta shigo da kuyangi bayanta, shigar Alkebba ta yi launin ja, kowa na wajan ta burge shi saboda kyawun da tayi.

A bisa Mamakin kowa har lokacin Aymana ba ta ƙaraso wajen ba, an ƙara ɗaukar lokaci aka fara ƙananun maganganu a ƙasa-ƙasa.

Kuyangin Aymana ne suka fara shigowa cikin shigar wani kayan ja da launin bulu mai turuwa sosai.

Haka suka fara raba kansu tare da buɗe hanya alamar akwai mai tahowa bayansu.

Kacau! Kacam! Kacau! Kwas! Kwas ! Kwas! Wannan shi ne ƙarar sautin sarƙar ƙafa da kuma sautin takalmin Gimbiya Aymana. 

Awarwaro da sarƙoƙin zinarin da ta yi ado dasu sautin su yana fita da salo mai ɗaukar hankali. 

Sanye take da Alƙebba launin  bulu mai haske, da aikin bulu mai turuwa, jikin Alkebbar da wasu duwarwatsu da ke fitar da nasu salon sutin, ga ƙyelli da suke fitarwa. Fuskarta ɗauke da kwalliya da kuma yalwataccen Annuri.

Hankalin kowa ya koma inda ya ke jiyo sautin, Sultan Amin kansa sai da yayi saurin ɗagowa tare da maida hankalin shi kanta, sosai Aymana ta burge kowa musamman yadda ta shigo da tsantsar izza cike da mulki a tare da ita.

Mazauni aka nuna mata da ke fuskantar kujerar da Ayda take zaune, wani tashin hankali ya ziyarci Ayda ganin shigar Alfarma da Ayamana ta yi.

Wasu daga cikin mutane su ka fara ƙus-ƙus akan yadda Aymana tafi wacce aka haɗa taron don ita yin shigar alfarma.

Kuyangin Aymana suka matsa ganin uwar ɗakinsu ta samu muhalli, Anan aka yi jawabin gabatarwa da kuma faɗar musabbabin taron.

Tun shigowar Aymana  gaba ɗaya hankalin Sarki Amin ya koma kan ta, ya san lallai Aymana ta fito ne daga Babbar masarauta, sanin halinta ne ya sa bai yi mamakin Izzar da take gudanarwa ba a wajen.

An fara gabatar da kyaututtuka zuwa ga Ayda akan matsayi data samu na tarawa da Sarki Amin ya yi da ita, Saƙon Gimbiya Ummi ya iso, da sauran iyayen masarautar, Mai martaba ya aiko da tashi kyautar ta musamman.

Kowa na wajen ya gama Ajiye kyaututtukan shi, abin ya zama abin murna ga kowa, Aka tattara kayan aka kai su gefe kafin aka fara maganar Sarki Amin zai bada tashi kyautar ga Ayda.

Anan wani bafade ya  gabatar da wasu silallar zinari akan kyautar Sultan Amin zuwa ga matar shi Gimbiya Ayda, kyautar da ta zama tukuicinta na kasancewar su a karon farko.

Gimbiya Aymana ta saki wani ƙayataccena murmushi tare da ɗan kaɗa ƙafarta cikin Izza.

Kallonta kawai ya ke ya na jin ƙaunarta na ƙara shigar zuciyar shi.

Mutanen wajan sun yarjewa zuciyarsu lallai Ayda ta yi goshi.

Aymana ta miƙe daidai lokacin da Kuyanga Farida da Aysha  suke shigowa da wasu jibgin kaya suka zube agabanta.

Hakan ya dawo da hankalin al'umma zuwa gare su.

Farida ta fara miƙo Wani Yadin karan-miski na Alkebba, Aymana ta Amsa ta ba Aysha.

"Wannan kyautar Yadin karan-miski ne daga Gimbiya Aymana zuwa ga Gimbiya Ayda" Aysha ta faɗi tana ajiyewa tsakiyar wajen.

Ta cigaba "Sai kuma wanann asalin Munduwar Sinari ne, zuwa ga Gimbiya"

Farida ta ci-gaba da fiddo Alkebba daga cikin jakunkunan su, ta warware su,tana miƙawa, tsadaddun kayan kwalliyar sarauta ne da suka firgita mutanan wajan, Alkebba ce kusan guda goma sha biyar ko wacce da mahaɗin kayanta da takalmin haɗunsu.

Cikin Mamaki mutanen gida su ke yadda sam babu alamar kishin komai a tare da Aymana.

Yarima Amin ya gyara zaman shi yana kallonta, tabbas ba ƙaramin daɗi yaji ba, ya tabbatar Aymana macen nunawace da kuma taƙama.

Ƙarar kwasar Silallar zinarin da Farida tayi ya kuma ɗaga hankalin kowa, aka ajiye akan wata kyautar, ba ƙaramar dukiya aka ajiye ba.

Aisha ta ce "Haka kuma akwai  kyautar Kuyangi guda biyu daga Gimbiya Aymana, wanda zasu riƙa yiwa Gimbiya Ayda hidima."

Aymana tana gama gabatar da kayan ta koma ta zauna, kowa na wajen ya san muhimmancin kayan da aka damƙawa Ayda.

Abinci aka fara kawowa da abubuwan motsa baki, Anan aka sanar da fitar Mai martaba, Sultan ya miƙe don barin wajen. Saboda taron ya kammala, iya abinci ne kawai ya rage.

Yana fita Aymana ta miƙe ta fara tafiyarta cikin taƙama itama ta fice, bayinta suka maye bayanta.

Wannan  Al'amari da mutanen gidan su ka gani ya sa Aymana ta ƙara martaba a idanun jama'ar gidan, darajarta ta ƙara ɗaukaka.

Manyan Bayi da kuyangin da suka manyanta a masarautar,  har cewa suke wannan wace irin mace ce da ta san darajar kanta, ta yi ƙoƙarin ɓoye kanta, ta ɓoye asalin fuskarta da kishi, ta fitar da fuskarta da farin ciki a wajen.

Haka sauran mahukuntan masarautar da masu riƙe da wasu masarautun gidan.

Mai martaba kuwa takanas ya aika kiran Sultan Amin don tattaunawa akan Aymana da yadda ya ji daɗin abinda ta yi, ya ƙara bawa Sultan Amin goyon baya da kuma nuna mashi yadda Aymana ta  zama ginshiƙin shi.

Lokacin da ya je wajen Gimbiya Ummi ita kam ba ta ɓoye mashi farin cikin ba "Lallai na yarda da maganar Mai martaba da ya ce, yarinyar zata zamar maka bango a mulkinka"

Murmushi kawai Amin yayi, yanzu ya kauda abinda ya saka a zuciyar shi na cewar kishi ne yayi tasirin akan Aymana.

Ko da ya shiga ɓangarensa Jakadiyya ya tura don kiranta, Zuciyarta tana harba mata don ba ta san miye zai ce akan abinda ta yi ba.

Tattara nutsuwarta ta yi, ba ta so ya fahimci kishin da ke tattare da ita da kuma zafin da ta ji na taron data haɗa. amma ta sani kishinne ya jagoranceta ta aikata hakan.

Ya na zaune ta shiga tare da zama "Allah ya hutar da gajiyar dake tare da Sarki Amin" ta faɗa tana sunkuyawa.

Idanuwanshi akan ta, ƙaunar ta tana tasiri a zuciyar shi, murmushi ya sakar mata da ya fitar da sauti har Aymana ta ɗago.

Sarki Amin ya ɗaya baki ahankali ya ce "Kin taimakeni! Kin fitar dani kunya abinda ki ka yi, Allah ya yi maki Albarka."



*Haliloss ce*
[10/29, 11:26 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ASHIRIN DA HUƊU. 24*

Sunkuyar da kanta ta yi jin yadda yau Sarki Amin ya saka mata Albaraka, sai dai bata ƙarasa tunanin ba ya cigaba "Tabbas kinyi matuƙar ƙoƙari, kin kuma cancanci yabo Aymana!" Ya yi maganar da nuna maryabawa gareta.

Aymana ta ɗago ta kalle shi a karo da biyu, ta fara tunanin yadda ta samu yabo daga gare shi, wani ɓangare na zuciyarta ya tuna mata yadda Kaka ta jajirce tare da nusar da ita muhimmancin yin wannan Walimar.

Awanni kaɗan bayan Aymana ta shiga hali akan Ayda ta kasance ta farko da Sultan ya tara da ita, lokacin data rasa mafita da kuma hanyar do sa, Kaka ta kira ta na kuka tare da sanar da ita halin da take ciki.

Kasancewar Kaka tsohuwar data fito daga Babbar masarauta hakan yasa ta ba Aymana shawara da kuma umarnin shirya wannan taro zuwa ga Sultan Amin.

Don tasan yin Walimar zai samarwa jikanyarta martaba a idon Sultan da mahaifinshi.

Yarima ya katse mata tunani da faɗin "Ina mai godiya gareki a karo na biyu!".

A zuciyarta tace Kaka ce ta cancanci ka yiwa godiya, sai dai a fili ta ɗan jajirce wajan faɗin "Girman ka ne, Allah ya taimakeka."

Bayan ta bar wajan Yarima tana komawa ta samu kiran Kaka ta sheda mata yadda akayi taron da kuma yadda Sultan ya nuna jin daɗin shi.

***

Haka aka ɗauki ƴan kwanaki, har girki ya dawo hannun Aymana, babu abinda bata yiwa Yarima Amin ba kamar yadda take mashi, sai dai yana gama cin abinci ta kalle shi "Zan je in kwanta."

Ta faɗi tana miƙewa, tayi sashen ɗakunan shi, hakan ya sa ya kwantar da hankalin shi, don yayi niyar idan har ta ce ɓangaren ta zata tafi tofa za suyi rigima.

Abinda bai sani ba, ita kanta Aymana tana yiwa kanta yaƙi ne kar mutannen gidan su fuskanci wani abu.

Ko da ya tashi ya shiga ciki yayi mamakin ganin bata ɗakin shi,ya shiga yayi wanka ya fito ya saka kayan bacci.

Ɗayan ɗakin dake kallon nashi ya shiga, kwance ya sameta har tayi bacci, ya jima yana ƙare mata kallo, tabbas yasan Aymana itace a cikin zuciyar shi, yana jin ƙaunarta sosai, musamman data kasance mashi wani bango daya jingina har ya kai shi ga matsayin da yake a yanzu.

Haka ya gama ƙare mata kallo har ya gaji ya fice, tun daga wannan ranar ɗakin ya zama ɗakin Aymana domin kuwa duk ranakun girkinta anan take rayuwar ta.

***

Komai ya daidaita gare shi ta ɓangaren gudanar da mulkinshi, da kuma samun haɗuwar kan al'ummar dake ƙarƙashin shi hakan yasa bashi da wata damuwa.

Damuwar shi ta ɓangaren Waziri da Yarima Saifu ne, suna ƙoƙari wajen son ganin sun shige mashi, da kuma kawo wasu tsare-tsare na su a masarautar, hakan ya sa ya gane su ya fara nuna ƙarfin mulkin shi akansu da duk wanda yake ganin zai kawo mashi cikas.

Ya zama na ya daina sakasu a cikin mashawartan shi, duk wani abinda ya shige mashi duhu ya kan je wajan Mai martaba ya sanar dashi, shi kuma ya ɗora shi akan hanya.

***

Yau Aymana daga cikin gida ta dawo da saurinta ta nufo sashen su, tana son ganawa da Sultan ne game da zancen da taji yana yawo akan zai naɗa Sarkin sarakunan Nahiyar, wato ɗaya daga cikin masarautun nahiyar zai bawa sarautar.

Ta san tabbas idan aka yi hakan kenan Masarautar Bilyam da mahaifinta yake mulka za ta ƙara ƙanƙanta, bayan kuma ada itace babbar masarauta.

Idan har Sultan Amin ya yi wannan naɗin to masarautar zata zama itace ta biyu a duk nahiyar, wani ɓangare tana mai gudun naɗin ya kawowa shi kanshi Sultan ɗin nakasu ya zama waccen masarautar ce zata ringa jagorantar masarautun nahiyar ba shi ba.

Karo su ka yi da Jakadiyya ta yi saurin nufarta "Yauwa na ce ko Sultan yana ciki?"

Jakadiyya ta rusuna "Allah ya baki nasara yana ciki"

"Ko zaki sanar masa ina son ganawa da shi cikin gaggawa." 

Ta yi maganar tana kallonta "To ranki shi daɗe."

Kai kawo ta farayi babu jimawa Jakadiyya ta fito "Allah ya baki nasara, ai sai dai idan ba ke ba! Sultan ya yi maraba da saƙon ki."

Aymana ta yi mata ɗan murmushi ta buɗe ƙofar tare da sallama.

Yana zaune da wasu kayan sarauta gabanshi, ya saka farin tabarau a idon shi, ya ɗago ya kalleta Aymana ta zauna ɗan nesa da shi.

Sarki Amin ya ga ne kamar tana da damuwa, hakan yasa  ya yi shiru don bata damar fara magana "Barka da hutawa."

Bin ta yayi da idanuwanshi, ba tare da ya amsa ba Aymana ta ci gaba "Allah ya taimake ka, akan maganar naɗin dana tsinkaya za ka yi..."

"Me a cikin naɗin?" Ya katseta ta hanyar tambaya.

"Allah ya baka nasara, ina ganin kar kayi saurin saka hannu a takardai, ya kamata kayi nunani kafin..."

"Aymana! Na riga na amsa takarda, an kawo lokacin da na sanar dasu, sa hannuna ya rage, idan nayi magana bana sauyaw..."

"To Amma ai..."

Miƙewa ya yi yana barin wajan, ba tare da ya ƙara saurararta ba, yana sane yayi mata hakan, don taji halin ko in kula da take mashi idan akwai daɗi.

Haka Aymana ta bar ɓangaren jiki a mace, ammafa ta saka a ranta zata koma mashi.

Hakan ya faru kuwa, da yamma tayi shiri ta koma, sai dai ya fita, hakan ya sa ta nufi ɗakin data mayar nata a ɓangaren.

Sai da taji shigowar shi bayan fadawa sun bar falon  ta fito, karo su ka yi a hanya, ta fito shi kuma yana nufa nashi ɗakin.

Chak ya tsaya yana kallon ta, sam ita bata kwalliya kamar kishiyarta amma ko yaushe kyawunta yasha banban.

"Gimbiya!"

Ya kirata tare da riƙo yatsun hannunta da take wasa dasu, ɗagowa tayi ba ta yi maganaba.

Bai sake mata hannu ba, haka ya yi hanyar ɗakin shi, babu musu ta bi shi, sai da suka shiga ya saki hannun tare da fara warware rawanin shi.

Cikin sanyin jiki Aymana ta nufeshi tare da ɗaga hannunta ta kama rawanin tana taimakon shi wajen warware rawanin.

Yana kafin ta saka hannunta kan Alkebbar jikin shi tana cirewa Yarima ya fahimci rawar jikinta lallai akwai zance a tare da ita, ajiyewa tayi gefe, yana ƙoƙarin cire Babbar rigar ta kama mishi.

"Sannu!" Ya ce mata, Aymana ta sunkuyar da kanta "Uhmm"  kawai ya iya faɗa, ta zaune kan kujera, akwai tsananin shakku a tare da ita, ta san Sarki kaifi ɗaya ne ba lallai ya saurareta ba, ko tayi nasarar canza ra'ayin shi.

"Hmmm" ta kuma maimaitawa cikin salo ya Sarki Amin ya kuma kallonta, yanzu ya ƙara tabbatarwa da magana bakinta.


Ta ɗan ɗago don ganin ko da wani abun da yake yi, ta kalleshi lokacin da yake zama kayan cikin ɗinkin matasan zamani ne, wuyan ya ɗan kamashi ga wasu maɓallai da aka jera.

"Ko da buƙatar Ruwa?" Ta tambaya ganin ita yake kallo.

"A'a bana buƙatar komai" ya faɗa ya na ɗan sakin fuskar shi, tare da ɗaurewa cikin wani salon izza, Aymana ta ɗan ƙara shan jinin jikinta. A wannan zama dai sam ta kasa ƙara tunkarar Sarki da maganar dake zuciyarta na son dakatar da shi akan naɗin.


Washe gari Aymana ta zo gaidashi, ya na kishin giɗe ya tashi zaune, a yanzu ya ɗan damu da yanayin da take ciki na damuwar dake baiyane a fuskarta hakan yasa ya ce "Ko da buƙatar wani abu?"

"Hmmm!" Ta ce ƙasa-ƙasa tare da matsawa kusa da shi ta ɗan sunkuya.

"Allah ya baka nasara."

Shiru yayi yana kallonta "Gimbiya tana da abun cewa ga Sultan!"

Ɗan kwarin guiwa ya shigeta ganin yana son jin abinda ke tafe da ita.


"A gafarceni Sultan."

"Ina jinki!"

"Ko Sultan bai yi tunanin akwai wata manufa a cikin naɗinnan ba? Baka tunanin hakan zai janyo ƙasƙanci ga Masarautar ka ne?"

"Kenan ba zaki bar zancen nan ba?"

"Afuwarka nake nema! Ba zan lamunci ganin wani abu makamancin haka ba, su waye su ka kawo shawarar naɗin?"

Yarima yayi jim sai lokacin Waziri ya faɗo mashi, Aymana ta ci gaba "Allah ya ja zamanin Sarki Amin! Banyi tunanin mantuwa zata same ka ba."

"Mantuwa!" Ya faɗa.

Aymana ta ce "Ka manta masarautar da kake son ɗaukakawa itace masarautar da ɗan Sarkin masarautar ya fito yana son mulkin Masarautar ka?"

Miƙewa yayi cikin sauri, sosai maganganunta suka shige shi, tabbas ya san dole akwai abinda su ke shiryawa don ganin ya ƙasƙanta, a yanzu ya tabbatar akwai gaskiya sosai a tare da Aymana.

Itama miƙewa tayi tana mai sunkuyar da kanta.

 Yarima ya fara kai kawo, dole ba zai yadda ya karɓi batunta ba sai ya ɗugunzuma zuciyarta, hakan yasa yace  "Aymana idan mu na tuna wasu abubuwan ba zamu taɓa zama lafiya a nahiyoyinmu ba..."

Wani faɗuwar gaba taji, kenan wannan lokacin ma bai saurareta ba, kenan ba zai janye maganar naɗin ba.

Bin shi tayi baya tare da ruƙo hannun shi "Dama haka ne, duk wanda yake da tsarkakar zuciya ya kan maye Sharri da Alkhairi ne, amma ina so kasani, ba kowane mai aikata sarri bane yake aikata alkhairi a sauƙaƙe, zai yiwu nayi kuskuren fahimta ne, amma ka gafarce ni, nayi hakanne don gujewa ƙalubalen mulkinka."

Sultan Amin ya fara murza hannuwan Aymana acikin nashi, ya riƙe hannun ta  duka biyun suna fuskantar juna,  wani yanayin farin ciki yana shigar shi, samun mata da zata ɗora shi akan hanya, ya aminta da kalamanta sosai.

Ya ƙara taƙi daya wajan ƙaya kusantar ta, Aymana ta ɗaga kanta kaɗan don kallon fuskarshi kasancewar ya fita tsayi.

Hannu ya sa ya dafa kafaɗunta "Shi kenan komai ya wuce na janye maganar naɗin, na Kum..."

Bai idaba Aymana ta faɗa jikinshi tana mai jin daɗi, ji yayi ta kashe jikin shi sosai, Hannuwanta ta rataya bayan shi tana shafa bayan "Na gode! Na gode!"

Ɗagowa ya yi tare da ɗago fuskarta yana kallo, kanshi ya aza saman goshinta ya sumbaci goshin wanda har sai da sauti ya fita.

Aymana tayi sauri ta ja jikinta, tare da aza hannunta kan goshin, Sultan Amin ya juya yana barinta, kallo ta bishi dashi har lokacin bata sauke hannunta kan goshinta ba.

Washe gari Sultan Amin ya sheda dakatar da naɗin tare da fidda takardun daga fadar shi.

Yana zaune Ayda ta turo ƙofa "Allah ya taimakeka, Me dalilinka na fasa naɗin? bayan duk munyi shirin shagali a gidan nan"

"Dalilin ki ke son sani?" Ya tambayeta cikin izza.

Shiru tayi Sultan Amin ya miƙe tsaye yana yin hanyar ciki "Wannan bai shafi cikin gidaba, iya fada ta ne, ki tsaya a matsayin ki, wannan ba hurumin ki bane!."

Ba ƙaramin haushi ta ji ba, saboda an turo ta ne don lallashin shi da kuma son sanin dalilin shi.

***

Kwata-kwata Aymana ta fidda kanta da harkokinta daga Ayda, duk in da tasan zasu haɗu bata bi.

Ya zuwa yanzu mutanen gidan sun fara fahimtar fifita Aymana da Sarki Amin yake yi, amma ita sam Aymana bata fahimci hakan ba, Jakadiyya ce ta bayyanar da fificin ganin komai zai yi zai ce a kira Gimbiya Aymana.

***

Kuyanga Aysha ce take gefen Aymana da zancen ɓangaren Ayda a bakinta, amma bata san ta ina zata fara ba.

"Gimbiya!" ta kira Aymana.

Bata ansa ba saboda lemun data saka nakinta "Ni kuwa ina son sanar dake wani abu, amma ina tsoro."

Aymana ta gyara zama "Me abun Aisha?"

Farida ta shigo tana zubewa gabanta "Ranki ya daɗe an..."

"Shi ne nake kan sanar da ita." Inji Aisha daka kallon Farida.

"Wai ba zaku faɗa man ba" don ta so ta ji.

Kuyanga Aisha tace "Dama akan juna biyu da ke jikin Gimbiya Ayda ne."

Zabura tayi tana faɗin "Juna biyu!"

Ta faɗa tana kallon Farida,  Farida ta ce "Tabbas tana ɗauke da juna biyu na Kum..."

"Yaushe kika san haka Farida?"

"Na kwana biyu da ji amma ina tsor..."

Zaro ido tayi ta kalleta "Kin kwana biyu amma baki sanar dani ba?" Tayi maganar tana miƙewa tsaye "Lallai dole sai na hukunta ki Farida"

"Don Allah ki..."

"Wallahi sai kin ƙarɓi hukuncinki akan ɓoye wani abu da ki ka yi, ba tare da sanar dani ba, Me amfanin ki?"

Farida ta hau bata haƙuri Aymana ta nuna mata ƙofa "Maza kibar min ɗaki, kar ki yarda idona ya ƙara ganin fuskar ki, kar na ƙara ganinki anan, har sai lokacin dana buƙata, idan na kuma ganinki tabbas sai na azabtar dake."

Wani tashin hankali Farida ta shiga "Don Allah ki gafarceni, ki yafe ni, wallahi banyi hakan da wata manufa ba kum..."

Tsawa ta daka mata wadda ba Farida ba hatta Kuyanga Aisha saida ta miƙe tabar wajan.

Faɗawa tayi kan kujera tare da furta "Shi kenan komai ya faru, burin su zai cika, Sultan zai samu Magaji daga ɓangaren Ayda."

Ta sa hannu ta dafe kanta, tabbas ta tabbatar Sultan yana cikin farin ciki na samun Magaji, burin shi zai ƙara cika na samun tabbatar Mulki a gidan shi, ta san yaron da zai haifa zai zama shi ne magajin gidan.

A fili ta ce "Mi ye ribata?"

"Ba ki da wata riba tunda har kika kasa farfaɗo da martabar masarautar mahaifinki" abinda zuciyarta ta bata amsa kenan. 

Miƙewa tayi ta fito da ka ganta kasan bata cikin nutsuwarta, dole ne tayi zama da Yarima ta ƙara tabbatar mashi tana son lallai ya mayar musu da TAKOBIN su, babu amfanin ɓoyo da jan jiki da take yi, tunda dama tun asali yasan da ƙudirin hakan a tare da ita.

A ƙofar ɓangaren shi ta tsaya, tana niyar shiga Ayda ta fito Aymana ta bita da kallo sama da ƙasa ta tsayar da idanuwanta akan cikin Ayda.

Ayda ta ja baya "A'a wallahi duk abinda za ki yi banda Magajin Sultan, idanuwanki su kauce daga abin faharin Sultan, don idan ya fahimci wani abu daga ɓangaren ki na akasin farin ciki dole ki amshi fushi daga gare sh ..."


"Ban yi tunanin akwai wani Magaji daga wani wajen ba bayan daga Ɓangaren Gimbiyar data fito daga masarautar Bilyam"

Tana gama maganar ta raɓa ta shiga ciki tana huci, Yarima Amin yana kan karagar shi dake fuskantar ƙofa ya ƙura ido akan Aymana da ke shigowa.

Daga tsaye ta fara faɗin "Barka da hutawa"

"Me ke tafe dake a cikin yanayin da ban saba ganin ki ba?"



*Haliloss*
[10/29, 11:27 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ASHIRIN DA BIYAR. 25*

Daidaita nutsuwarta tayi ta hanyar sakin murmushi tare da basarwa, domin ba ta son yasan me ya faru tsakanin ta da Ayda.

Haka kuma tun shigowar ta, shakku ya shigeta tare da tsoron fuskantar Sarki Amin da maganar Takobin da  ta yi niyar yi ma shi.

Ta zauna gefen shi tare da bashi amsar tambayar da ya yi mata na dalilin damuwar fuskarta  "Na samu ɓacin zuciya ne daga Farida, amm..." 

"Yau me ya shiga tsakanin ki da Kuyangar da ki ka fifita fiye da sauran hadimanki?"

"Allah ya huci zuciyar Sultan, kuskure aka samu, amma hakan ba zai sake faruwa ba, a tunanina na hukuntata daidai da laifinta." Ta ba shi ansa cikin salon kissa.

Sultan ya yi murmushi, ba tare da ya ƙara magana ba, Aymana ta sunkuya tare da sakin murmushi mai sauti, wanda har sai da Sarki Amin ya ɗago ya kuma kallonta.

Cikin salo take son ɗaga baki tayi magana, amma farin cikin data saka a fuskarta yana neman hana ta faɗar maganar bakinta.

Ta kuma murmusawa tare da faɗin "Allah ya taimakeka Ina jin kamar babu kalaman da zanyi amfani dasu wajen shigar da taya murnar samun Magaji da ake shirin yi a gidan nan."

Shiru na wani lokaci, Sarki Amin ya fara nazarinta ta ɗago a karo na biyu tare da faɗin "Na yo tattaki ne don taya murnar samun Magaji, ina taya ka murna!"

Bai yi magana ba amma yaji daɗin hakan daga ɓangarenta, wata zuciyar tana mai raya mashi ina ma wannan Juna biyu dake tare da Ayda akan Aymana ne.

Ganin bai yi magana ba ya sata yin shiru Sarki Amin ya kuma tambayar ta "ko da wata buƙata ne?"

Jim tayi ba tare da tace komai ba sai kuma ta tuna da son zuwa gidansu da take son yi tace "Ina mai neman umarnin zuwa Darul-Bilyam don ganawa da ahalina, na kuma gaishe da Mai Martaba."

Ya daɗe bai motsa ba, tabbas ta yi juriya na daɗewar da tayi ba tare da taje masarautar su ba, ya san lallai tana da buƙatar ganawa da su.

"Yaushe ki ke son tafiyar ne?"

Aymana ta ƙara muskutawa cikin girmama tambayar  ta ce "Da izinin ka komai zai gudana."

Ita har kullum tana nuna daraja ga Sarki, tana ba shi muhimmanci da girmamawa a wajen kalamai, tana amfani da salon maganar da sam Ayda bata da hakan.

"Na ba ki zaɓi."

Ta ɗago "Ina son tafiyar gobe."

Shiru yayi kafin ya ce "Zan sa a shirya tafiyar ku da mutanen ki, Allah ya dawo da ku lafiya."

"Amin, na gode!"

***

Fitar Aymana da ga turakar Sarki Amin tayi ɓangarenta, tare da zama tana tunanin miye abinyi don bayyana murnarta na samun cikin Ayda.

Wasu akwatinan ajiyar ta ta fara jawowa, ya zama dole ta ƙara rikita mutanen gidan.

Wasu kaya ta kuma fiddowa na sarauta, Awarwaron zinari da sarƙar su, abin ƙafa da kuma ɗankunnan su.

Ta miƙe ta jawo wani akwati ta fiddo wani munduwar zinari, ta ɗauko wani tsadadden farin Yadin Karan-miski, ta ɗaga karan-miskin ta na murmushi sanin darajar shi a masarauta, yana da daraja sosai domin kuwa sai sarakuna ne su ke amfani da shi ada.

***

Tunda Ayda ta bar Aymana bata kwantar da hankalinta ba, tasan tabbas a maganar Aymana akwai abin dubawa, ta miƙe ta nufi wajen Goggo matar Baba Maga yaƙi ta sanar da ita furucin Aymana na cewar itace kawai zata haifa Magaji ga Sultan.

Gimbiya Mai gado kuwa ta kai maƙura wajen rikicewa da jin Ayda na ɗauke da ciki, domin duk duniya bata da burin daya wuce ɗan ta Yarima Saifu ya hau karaka.

Nan take ta rayawa zuciyarta, ta bar Amin ya hau karaga tofa ta yi ƙudurin ba zata taɓa barin Ɗan shi ya gaje shi ba.

***

Sai da Aymana ta bari Yamma ta yi ta aika aka kira mata Jakadiyya, babu jimawa ta zube gabanta "Allah ya taimaki uwar ɗakina."

Aymana ta gyara zama tare da yin shiru, Jakadiyya ta numfasa ta kuma faɗin "Na samu umarnin..."

Bata ida ba Aymana ta nuna mata akwatin data jera kayan  da za a kaiwa Ayda tace "Wannan tukuici ne zuwa ga Gimbiya Ayda, kyautace daga gare ni, ina taya murnar samun Magajin Sultan."

Jakadiya ta aje idanuwanta kan akwatin da shi kanshi adon zinari akayi mashi ta jinjina tare da miƙewa ta ɗauki akwatin "Allah ya ja zamanin Fara mai farar aniya! Mai kyauta ta ƙara! Zama daram uwar gidan Sultan, ƴar masarautar Bilyam abin koyin mutanan gida!"

Aymana tun nan ta fahimci zancen Jakadiya, dama ta san dole za ta fitar da zancen kyautar zuwa ga mutanen gidan.

Jakadiyya ta miƙe ta fice, Aymana ta fito tana kiran Aisha don ta shirya mata kayan tafiyarta da zatayi gobe.

***

Fitar Jakadiya ta nufi sashen Ayda ta isar da saƙon Aymana, Ayda ta ƙara shiga wani tashin hankali da wannan kyauta a yanzu ta kasa fahimtar inda Aymana ta nufa da kyaututtukan nan amma kuma ya zama dole ta karɓar.

Jakadiya kuwa tana barin ɓangaren Ayda cikin gida ta nufa ta sanar da kyautar da Aymana ta kuma yi.

***

Waziri ya kalli Inna da Goggo da suke magana har lokacin bai saka masu baki ba, Goggo ta kalli Innar Ayda tace "Lallai akwai abin dubawa ga lamarin Aymana."

"Wannan fa daidai yake da anshe martabar gida gaba ɗaya, idan kika lura abubuwan da take yi yana saka sonta a zuciyoyin mutanen gidan nan." Cewar Goggo dake gyara zama.

"Tabbas Yarinyar ta ɗaga darajarta ga Tsohon sarki da kuma shi kanshi Sultan Amin."

Kallonta Goggo ta yi ta ce "Yarinyar ta nunawa mutanen gidan nan tabbas itace uwar gidan Sultan, ta anshe martabar gidan, sannan kuma ta nuna cewar tasan mai ake kira da mulki."

Inna tace "Babban baƙin cikina ta nunawa mutanan gidan nan tabbas Muji nata ne, ita ta ke mallakin sa."

Waziri yace "Ta na gab da fara gudanar da abinda ba zan lamunta ba, dole nasa ƙafar wando ɗaya da ita."

***

Gimbiya Ummi ce zaune gefen Tsohon sarki, tattaunawa su ke akan lamarin, Mai martaba ya ce "Tabbas Sultan Amin ya yi dacen uwar gida da tasan kanta, ta kuma san asalin mulki da abinda kishi ya ƙunsa, ta nuna cewar Sultan nata ne."

Murmushi Ummi tayi tace "Kar ka manta Aymana ta fito daga gidan da mulki ya ke da daraja da ɗaukaka, ta fito daga masarautar da ta girmi duk masarautun nahiyar nan."

***

Bayan Sultan ya dawo daga Sallane Jakadiya tana ganin shigar shi ta ɗan jinkirta, wannan lokacin tana son sanar da shi abinda Aymana tayi na alkhairi zuwa ga Ayda.

 A bisa mamakinta tana shiga ta samu Aymana zaune gefen shi, Aymana kuwa ta je ne don shirin tafiyarta.

Zubewa tayi gaban su tare da  gaisuwa cikin kalaman kirari da kambamawa, Sarki Amin ko motsi baiyi ba balle amsa.

Aymana kuwa murmushi kawai tayi cikin isa ta ce "Na jira dawowar ki na ji shiru!"

"Ayi man Afuwa saƙon ki ya isa kamar yadda ki ka buƙata, Magajin Sultan da mahaifiyar shi suna godiya lallai sun jinjina girma irin naki."

Sultan Amin ya ɗago  ya kalle su da alamar tambaya a tare da shi, Aymana ta ɗan saci kallon shi, ta kauda kai.

Jakadiya ta ɗago ta kalle shi, ta gane yana da tambaya hakan ya sa ta ce "Da girman kujerar ka saƙon godiya ne daga Gimbiya Ayda, akan saƙon dana isar na tukuicin Magajin Sultan da ta ke hanyar kawo mana."

Ido ya saka mata baiyi magana ba, amma duk da haka Jakadiya ta fahimci ƙarin bayanin da yake buƙata, hakan ya sa ta ce "Saƙon ya fito daga hannun Gimbiya uwar gidan Takawa."

Kallon shi ya maida kan Aymana Jakadiya ta miƙe "Na bar ku lafiya."

"Jakadiyya"

Aymana ta kirata "Ki nemi Aisha na bada saƙo ta baki."

Jakadiya ta fice tana godiya.

Tana fita Sarki Amin ya miƙe tsaye ya fara kai kawo, yana sakin murmushi "Ki na gudanar da tafiyar daidai matsayin ki Aymana."

"Girmanka ne Allah ya taimake ka, dole ne farin ciki ga duk magoya bayan ka, Allah ya sauke ta Lafiya."

Bai ansa ba ya juyo, a wannan lokacin alkhairanta yana ƙara saka soyayyarta a zuciyar shi, komawa yayi ya zauna Aymana ta fahimci farinciki a ɓangaren zuciyar shi.

Bayan komawa ɗakinta Kuyanga Aisha da wata babbar kuyanga tsohuwa tana da shekaru suka shigo tare da gaisheta.

Aymana ta amsa tana tambayar "Baba me sa baki aiko ba, kika ta so da kanki."

"Ranki ya daɗe nazo baki haƙuri ne akan abinda Farida tayi, mu masu tuba ne, ayi mata afuwa."

Shiru Aymana tayi wannan shine zuwa na Ukku da akazo baya haƙuri, ta kalle su "Ku je, na yafe mata."

Godiya suka hau yi suka fice, ta sani sarai Farida kuyangar kirkice a gareta, amma duk da haka ba zata tafi da ita Darul-Bilyam ba, za ta barta ne don kular mata da abinda ke gudana a gidan har ta dawo.

***

Washe gari da safe ta shirya don shiga cikin gida ta yi wa Gimbiya Ummi bankwana, Gimbiya Ummi ta amshe ta da maraba, ta kuma yi mata Addu'a, kasancewar bata son yarinyar tayi nisa da Sultan hakan ya sa tace "Tsawon wane lokaci zaki ɗauka acan."

Aymana ta ɗan sunkuya "Allah ya baki nasara ba muyi magana da Sultan akan hakan ba."

Jinjina kai ta yi tare da miƙewa ta shiga ciki ba jimawa ta fito "Ga saƙo zuwa ga Gimbiya ina gaisheta." Wato mahaifiyar Aymana.

Godiya tayi tare da faɗin " zan turo a kwasa,Yanzu zan shiga in yiwa Mama sallama ne"

Ta miƙe ta yi hanyar Gidan Baba Galadima, kasancewar ɓangaren Baba Galadima yana kallon ɓangaren Waziri, hakan ya sa Aymana yin kiciɓus da Waziri.

Ta yi saurin kallon shi a zuciyarta da dariyar mugunta, ko ba komai dai yanzu ta fara kawar da shi daga jikin Sultan Amin.

Ganinta yasa Waziri ɗan razana, a wannan lokacin akwai shakkunta a tare da shi, ya gama da fahimtar duk abinda za ya faru a fada idan har Sultan yayi gardama to fa hakan daga Aymana ne idan zancen ya je wajenta. Ga kuma yadda ƙarfi da yaji ta ke mallakar zuciyar mutanen gidan.

Ganin sun zo gab da juna Aymana ta ɗan tsaya tare da sunkuyawa "Barka da Safiya."

Tsayawa yayi ya kalleta da harara, sai dai bata san yayi hakan ba, kamar ba zai amsa ba sai kuma yaga Wannan itace damar da yake da ita hakan ya sa ya ce "Bana nusar da ke illar ƙetare iyakar ki ba, duk daɗewa mallakar mulkinmu abin wahala ne, sai dai ina sanar dake idan kaje gari kasamu mutanen garin da jela to ka samu tsumma kaima ka ɗaura a ƙugunka."

Aymana ta yi jim ta ɗago tare da murmushi "Duk wanda ya daka rawar wani zai rasa turmin daga ta shi! Me ya sa har yanzu ka kasa fahimtar nisan da sama tayi maka? Kowa ya ƙona rumbun sa, ya san inda toka ke kuɗi! Har sai yaushe fahimta zata zo wa wasu mutane; In dai raƙumi da girma to kayansa ma da yawa!" ta yi maganar tana mai yin saurin shigewa gidan Mama.

Waziri yayi kamar ya bita, sai kuma ya tsaya yana mai yarfe hannu tare da cizon yatsa.

***

Kowa na ɓangaren Mai martaba ya fito don rakiyar Aymana, amma har lokacin bata fito daga ɓangaren Sultan Amin ba.

Ta jima sosai Sultan ya fara yo gaba, kafin  Aymana ta biyo shi baya, gaba ɗaya kuyangi da bayi suka matso suna masu gaisuwa tare da kirari, Sultan bai ansa wa kowa ba har suka je ƙofa.

A tunanin Aymana zai tsaya a  nan ne, ga mamakinta a tare suka fito farfajiyar cikin gida.

Jin Sarki Amin a farfajiyar hakan yasa duk mutanen ɓangaren fitowa suna gaisuwa, har da su Gimbiya Maigado da su Mama, Sultan ya tsaya yana kallon Aymana "Ina Farida?"

Sunkuyawa tayi "Allah shi taimakeka ba tare zamu je ba, ita zata zauna ananne."

Wani shu'umin murmushi yayi ya san manufarta akan rashi tafiya da Farida, wani bafade ya zo ya durƙusa gaban shi "An haɗa komai, Ranka ya daɗe."

"Za ku iya tafiya, a kula!"

Aymana ta ɗan yi taƙi biyu, jikinta ya ɗan yi mata sanyi, Sultan ya ƙara taƙi guda yana kallon yadda mutanen gidan suke nesa dasu amma idanuwan  kowa  akan su, yana son yin bankwana sosai da matar shi amma babu damar hakan.

"Za ki bar mabuƙata da kewa! Wa su zuciyoyin da tabo! wani jikin da jimami, wani ɓangaren da tunani!"

Aymana ta juyo tana raba idanuwanta ga mutanen gidan, ta so fahimtar shi amma dole tana son tambaya, ganin ana kallon su hakan ya sa taɗan ƙame jikinta tare da rusunawa da alamun girmamawa ta ce "Na Barka lafiya!"

Sai da taga ya juya kafin ta yi hanyar fita, abokan tafiyarta kuyangi suka mara mata baya.

Sultan Amin ya koma yana magana da Gimbiya mai gado, wadda mamaki ya riga ya gama kashe ta, ganin yadda ya fifita Aymana akan kowa na gidan, ita ya yiwa rakiya har cikin gida.

Shi kuwa Yarima Amin wani yanayi yake ji na kewar Aymana tun kafin wani lokaci, ya kalli yadda kowa ya fito don rakiyar ta, hakan ya tabbatar mashi lallai Aymana tana da matsayi da kuma muhalli a gidan.

Wata zuciya ta tuna mashi Ayda, tabbas bai san dalilin ta na ƙin fitowa ba, haushi ya ji sosai, zuciyar shi ta na mashi zafi bai san sai yaushe za ta yi hankali ba, tunani kawai ya ke kamar yadda Aymana take a zuciyar shi za ta yi tafiya amma ace Ayda bata fito rakiyarta ba.

Wata zuciyar ta raya mashi hakan bazai taɓa faruwa a gidan ka ba, ya zama dole duk mai son zaman Lafiya sai ya bi Aymana.

Tun a farkon shiga ɓangaren shi ya tsaya yana mai kallon Jakadiya dake bin shi baya, kallon da yayi mata hakan ya sa ta tsaya tare da fadin "Allah ya saka juriya a zuciyar Takawa!"

Sultan Amin ya ɗan daidaita nutsuwarsa ya kalle ta "Ina son ganin Gimbiya Ayda cikin gaggawa."

 Yayi maganar cikin kaushin murya tare da saurin yin ƙofar falon shi,da sauri Bafadan bakin ƙofar ya buɗe mashi, yana shiga Bafaden ya ja ƙofar tare da rufewa.



*Haliloss*
[10/29, 11:27 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ASHIRIN DA SHIDDA. 26*

Ayda ta fito da ga ɓangaren ta, sashen Sultan ta shiga don ansa kiran shi.

Yana tsaye yana kai kawo a tsakar falon, jin motsinta hakan ya sa ya maido hankalin shi kanta, ya jima baiyi magana ba.

Ayda ta kawar da kai gefe "Na samu saƙon kir..."

"Ko baki san da tafiyar Gimbiya Aymana ba, Lallai kin ji motsin mutanen gidan nan, Me dalilinki na rashin yin rakiya gareta?" Ya faɗa yana ɗaga murya.

Wani zafi Ayda ta ji don bata raka Aymana ba shi ne yake faɗar hakan, juyar da kanta tayi "Bai zamar min dole yin hakan ba, ita me ya sa bata je ta min bankwan..."

"Ke!" ya kirata, tare da tattaki zuwa gabanta "Kalli ido na, na ce ki kalli ido na."

Ayda ta ɗan ji tsoho ta ja baya Sultan ya cigaba "A me kike da za ta zo maki bankwana, ya zama dole ki ki bata matsayinta, ki  Girmama ta, domin girmamata tamkar girmama Sultan ne, ina mai jan kunnan ki."

Ayda ta ɗaga baki za ta yi magana Sultan Amin ya nuna mata ƙofa "Akan Aymana zak..."

"Ki fita nace, ki bar min turaka !" Ya faɗa cikin daka mata tsawa.

Abin mamaki Ayda ficewa tayi ba tare da ta nemi afuwa da kuma sanyaya zuciyar shi ba, saɓanin Aymana ko yaushe ta na jifar shi da kalamin Allah ya huci zuciyar shi.

Ta na ficewa Ya faɗa kan kujera yana maida numfashi, anan ya fara tunani fal zuciyar shi, tafiyar Aymana ji yake ta saka ƙunci sosai a tare da shi. ya jima kafin ya shiga ciki don shiryawa zuwa fada.

***

Ɓangaren mahaifanta Ayda ta nufa sai dai wani irin kuka ta saka tana faɗawa kan cinyar Inna, Inna ta ɗagota "Lafiyar ki?"

"Wai ni Sultan ya kora daga turakar shi don kawai ban fito na raka Aymana ba."

Inna ta tafa hannu "Ni kam bani iyawa wallahi, abubuwa sai ƙara taɓarɓare mana suke."

Ayda ta buga hannu daidai shigowar Goggo "Banda kora har ya sanar dani, dole na bata matsayinta, na girmama ta"

Goggo ta buga sallallami "ita har ta isa a girmama ta da wane matsayin?"

Ayda ta kalli Goggo "To ya ma sanar dani Girmammata kamar girmamma shi ne."

"Karya yake wallahi." Cewar inna dake miƙewa tsaye.

A wannan lokacin sun gama tabbatarwa kansu lallai Aymana ta samu ƙafafuwan zama a gidan sai dai sun ɗauki alwashin ba zasu taɓa yin ƙasa a guiwa ba.

***

Aymana bata sanar da mutanen gidan su zuwanta ba, hakan ya sa sai dai suka ganta lokacin da sam ba sa  zato.

Kowa yayi murnar zuwanta, gun mahaifiyarta ta nufa tana mai faɗawa jikinta "Ummana nayi kewarki sosai"

Umma ta ɗagota tana ƙare mata kallo tabbas yarinyar tata ta sauya alamar ƙarin samun hutu ga fatar ta, amma sam babu alamun ƙara ƙiba a tare da ita.

Za ta yi magana Mama ta shigo, matar Mai martaba ta Ukku kenan "A maraba- maraba da Gimbiya Aymana."

Aymana ta ɗago "Sannu da gida Mama."

Mama ta  zauna "Allah sarki ƴata gaskiya munyi kewarki." Cikin salon makirci.

"Ni kaina hakanne, wai ina Bilkisu."

"Tana ɓangaren Kaka." ta ba da amsa."

Jakadiyya ta shigo tana gaishe su, ta yiwa Aymana sannu da zuwa.

Kafin wani lokaci aka aje mata kayan Abinci da abubuwan buƙata, sai da ta ci abincin tayi wanka, sannan ta tashi don shiga duka ɓangarorin gidan.

Sashen Hajiya Babba ta fara shiga anan ta samu Yarima Shuraim, sun gaisa sosai har yana tsakularta akan matar sarki, Aymana ta taɓe baki "Ɗiyar Sarki dai."

Hajiya ta riƙo Hannunta "Ba tun yanzu nake sauraron zuwan ki ba, wai ya maganarmu?"

Aymana ta ce "Na rasa hanya, sai dai mu shirya zama a bani mafita."

Tayi maganar tana miƙewa tayi ɗakin Kaka da sallamarta, kaka ta kawar da kai ta tura ɗankwali gaba "Sai kin gama da gaishe da kowa zaki zo min nan kwaram-kwaram."

Dariya Aymana tayi ta zube gabanta tana kwasar gaisuwa, Bilkisu ta saka dariya, Aymana ta harareta "Allah ya huci zuciyar Kaka."

Kaka ta numfasa "To ya hanya, ina sarkin na ku?"

Aymana ta taɓe baki, Kaka ta ce "Ke tafi can mutuniyar kawai, kin je kinyi sakaki har wata tazo ta amshe gida, ke kinanan kan ƙudirin ku na banza marar amfani."

Aymana ta gyara zamanta "Wai don Allah Kaka baki fidda kanki daga kan..."

"Da gaskiyar Kaka fa Gimbiya, wallahi kin ban mamaki, ke shikenn sa..."

"Barta Bilkisu, ai ta iya kirana tana kuka tana neman mafita."

Aymana ta kalli Bilkisu "Har yanzu baki san mulki da abinda ya ƙunsa ba Bilkisu, sai kin je kinyi zama a masarautar Toro zaki gane muhimmancin takobin gidan nan, to me zai sa muyi sanya wajan ɗaukaka darajar mu."

Dogon tsaki Kaka ta ja, Za ta yi magana Aymana ta miƙe "Kaka bari dai in gama gaishe mutanen gidan nan sai in dawo mu zauna."

Haka ta fice zuwa ɓangaren Baba Haroun don gaishe da iyalan shi, ta samu yana shirin fita, sama sama ya amsa mata tare da faɗin "Ana jira na ne, bari in dawo mu zauna da ke."

Aymana ta san dalilin zaman, hakan yasa tace "Baba a samu lokacin zama gaba ɗaya don tattaunawa."

Haka ya fice Aymana ta gaisa da matan shi, ta yi ɓangaren kuyangi da bayin gidan don duba su, sun ji daɗin ganinta, ta ɗan canza masu sosai, tunda har ta sakar masu fuska saɓanin da babu wanda ya isa shige mata.

Da Yamma lis ta samu zuwa wajan Mai martaba, yana kishingiɗe gefen kujerar, da alama waya yake amsawa Aymana ta yi saurin matsawa gaban mahaifin nata tana rusunawa.

Ya kalleta yana miƙa mata hannu alamar su gaisa, sai dai har lokacin bai datse wayar ba sai ma magana da ta ji yana yi "Alhamdulillah Lafiya lau suka iso, sai dai bata zo gaida ni ba sai yanzu."

Gaban Aymana ya faɗi ba ta san dawa yake waya ba, ta saka hannunta cikin na shi kamar yadda ya buƙata, sai dai ya saka wayar a sauti yana kaudawa a kunnai.

"Allah ya baka nasara, a yi mata Afuwa, ta yi kuskure."

Rass! Rass! Taji gabanta yana yi, ko da bata taɓa jin muryar shi a kan waya ba, tabbas ta san Sultan ne.

Dariyar girma Mai martaba yayi, Sultan ya ce "Hakan ba zai ƙara faruwa ba."

"Shi kenan ka kareta, da ka barta ta kare kanta."

"Ayi mana Afuwa Baba."

Mai martaba ya kalleta "Sultan Amin ne akan layi, ki mashi magana."

Sai da ta yi shiru Mai martaba ya fidda wayar daga sauti ya miƙa mata, cikin sauri ta amsa bata so mahaifin na ta ya fahimci wani abu.

"Allah ya ja zamanin Sarki Sultan." Ta faɗi tana sakin fuska tare da tattaro nutsuwarta.

"Ya ya hanya fatan kun isa lafiya?"

"Alhamdulillah." Ta faɗa tare da yin shiru.

Sultan yace "Me ya sa sai yanzu Gimbiya ta je gaishe da Mai martaba."

"Na aikata kuskure, ina mai tuba."

Shiru yayi, sam bai son kashe wayar sannan kuma yana jin ina ma a gaban shi ne take.

"Ki gaishe da Kaka da Umma ina masu Barka da gida."

Aymana tayi Murmushi "Saƙon ka zai isa kamar yadda ka buƙata, na fara kewar Gimbiya Ummi."

Shiru yayi mata, don ya san tana gaban mahaifin ta, da zai tambayeta shi batayi ta shi kewar ba kenan.

"Ki gama magana da Mai Girma."

"Mun gode!" Ta faɗa Sultan Amin ya kashe wayar yana Murmushi.

Ta aje wayar Mai martaba ya tashi zaune, Aymana ta sunkuya "Barka da Hutawa Babana, Baban da yayi kyautar ƴa ya kuma manta da ita."

Dariya ya ɗan yi "Wa ya faɗa maki na manta Aymana, har kullum kina raina, ina alfahari da ke Aymana, kamar yadda nake alfahari da mijinki."

Ɗagowa tayi ta kalle shi, ya ɗaga mata gira "kin yi dacen Muji Aymana, lallai na san yana kula dake fiye da tunanin da nayi."

Cikin zuciyarta sai saƙawa take tana warwara shine Sultan duk in da zai zauna sai an yabe shi.

"Ki riƙe mijinki da girmamawa ki mashi biyayya ki bashi kulawa."

Wata zuciyar tace ai dole ko don matsayin shi, sai dai a fili ta ce "In sha Allah zaka same ni mai bin umarninka."

Ko ba komai Mai martaba ya ga ƙarin nutsuwa ga ƴar ta shi, saɓanin da, ya kauda maganar da faɗin "Me mutanen gidan suka baki kika ci?"

Aymana ta bashi amsa tare da gyara zama, haka suka cigaba da fira har ya tashi tafiya sallar magriba sannan suka rabu.

***

Washe gari a Babban falon Nene wato mahaifiyar Mai martaba mutanen gidanne zaune, Hajiya, Mama, Nene da Baba Haroun.

Aymana tana gefen Yayanta Yarima Shuraim,Yarima Faruk kuwa waya yake dannawa. sai da kowa ya gama faɗar Albarkacin baki shi akan yadda Aymana zata yi wajan mai do takobin su.

Kafin ta buɗe baki tace "Kar ku manta na sanar daku, an sihirce ɗakin ta yadda babu wanda ya isa tunkarar wajan."

Baba Haroun ya ce "Amma ai kin ce masu gadon Takobin sune suke da damar shiga ɗakin."

Yarima Shuraim yace "To akwai wanda ya fi ki gadon TAKOBIN a gidanne."

Hajiya ta lummafasa "Babu abinda zai sameki lallai ki jajirce ki dawo da..."

Yarima Faruk yace "Da kin ga yadda Sultan yake a cikin taron sarakuna idan anje, da kin maido wanann matsayin a gidan nan cikin gaggawa."

Nene ta kaɗai "Ai tun da nayiwa Mai martaba maganar fasa auren ki ya bujire min, kema ban yadda ki zauna don umarnin shi ba, daga kin dawo da takobin duk tsiya dole a raba aur..."

Sai da gaban Aymana ya ɗan faɗi kafin ta miƙe "Na barku lafiya."

Tana fita Nene ta miƙe itama, hakan yaba matan da ƴaƴansu ɗorawa da gulma, anan Baba Haroun ya nuna Yarima Shuraim yake son ya zama zai mallaki takobin don munafunci amma yana barin wajen ya bisu da zagi a zuci, don shi kaɗai yasan yadda yake ji akan rashin hawan shi mulkin mahaifin nata.

***

Kwanan Aymana Ukku da zuwa gidan sam ta manta da  mutanen Toro, sai dai duk lokacin data san suna haɗuwa da Sultan bata da wani sukuni a zuciyarta, wanda bata san dalilin hakan ba.

***

Tana zaune gefen Umma ƙuyanga tazo kiranta ta sanar Hajiya  ce take nemanta, kuyangar tana fita Umma ta riƙo hannun Aymana "Dama ina son magana da ke."

"Me faru Umma?"

"Akan maganar takobinne"

Aymana tayi murmushi "Ai har mun zauna da su gaba ɗaya, daga na koma komai zai daidaita Umma."

Umma tasan yanzu bata da damar wani abun ga Aymana, tun bayan ta tafi ta yiwa kanta faɗa akan sauya ra'ayi da tayi da kuma goyon bayanta da tayi wajan bata izinin dawo da TaKOBI kamar sauran mutanen gidan.

Nan ta yita mata faɗa tana mata bayani akan makircine na mutanen gidan, ta sheda mata yadda tayi dana sanin sauya ra'ayi, tun da dai ba itace zata yi mulki ba idan ta maido Takobin.

***

A ɓangaren Sultan kuwa yawanci yanzu yama rage zama cikin gida sai dai ya tafi farfajiyar hutawar shi, duk lokacin da ya shigo ya kan ji kamar zai ga Aymana ne ko zata shigo gaida shi.

Yawanci yana yawan shiga ɗakin da take kwana, yana son ƙamshin turaren ta, wani lokaci a ɗakinne ya kan kwana, musamman zannuwan gadon da ke ɗakin duk sun kama ƙamshinta.

Wani abun Haushi Ayda ta ɗau fushi da shi akan korar da yayi mata, mutanen gidan kuwa sun saka ido akai.

Musamman Farida da take kai kawo wajen neman abin faɗawa Uwar ɗakinta don ta ƙara goge laifinta.

***

Kwanakin Aymana biyar da zuwa ta ɗan yi yawo cikin gari musamman ga ƙawayenta da sukayi karatun likitanci, sun ji daɗin ganinta don sun san ada babu wanda take kulawa sai nuna izza, wannan lokacin sun gane Izzarta ta canza salo mai burgewa.

***

Yanzu fa Sultan ya kai maƙura wajan kewar matar shi, yau yana ɓangaren Gimbiya Ummi ta fahimci kalar susicewar da yayi wai anan ma yana dannewa.

Ummi ta kalle shi "Yaushe mai ɗakin ka zata dawo?"

Shi dai yasan ba su yi wannan zancen ba hakan yasa ya ce "Ta kusa dawowa, Allah ya taimakeki ko kin fara kewarta ne."

Murmushin girma tayi kawai ta kyale shi.

***

Satin Aymana guda cir, ta gama sallolinta da Addu'o'in ta kamar yadda ta saba, ta fara shirin bacci kenan ta jiyo ana shigowa da sauri.

Kuyanga Aisha ta gani ɗauke da wayarta ta na ruri.

Ƙasa ta tsuguna ta ce "Allah ya taimake ki, kin bar waya a ɗakin Umma ana kira."

Ta gyara bargo ta miƙa hannu daidai lokacin wayar ta tsinke, Aymana bata duba mai kira ba ta aje ta haye gadon ta kwanta, ko daƙiƙu goma ba a yi ba wayar ta kuma ƙara.

Aymana ta ɗauka ta kalli wayar tana dubawa *Mai martaba* ta gani a rubuce, sam bata san waye ba, kuma tasan bata adana lamba mai ɗauke da sunan ba.

Ba ta yi sanya ba wajen ɗauka, don ta san tana da nasaba da mutane masu girma, zai yu ma wani layinne na mahaifinta.

Ɗauka tayi tare da karawa a kunnanta tayi Sallama, Sultan ya yi shiru sam bai san ta ina zai fara mata magana ba, gaya bata san ya ɗauki Lambarta ba lokacin da ta shiga ɗauko mayafi a ɗakin ta na ɓangaren shi.

"Amin Wa alaiki Salam"

Ai bata san lokacin data tashi zaune ba, gabanta ya fara dukan tara-tara, tana mamakin shi.

Sun jima shiru, Sultan yana jiran gaisuwa daga gareta, ita kuwa ta faɗa tunani zuwa can tayi saurin faɗin "Barka da dare Sultan."

Ajiyar zuciya yayi "Ina fatan lafiya gareki"

"Alhamdulillah fatan hakan daga na ka ɓangaren."

Shiru yayi hakan yasa ita ma ta ja bakinta, Sai dai ta san shine ya kirata Da girman shi haka "Ina Gimbiya Ummi."

"Tana Lafiya ɗazu ta tambayi Gimbiya."

"Allah sarki Mahaifiya ta. Ina miƙa gaisuwa gareta, na yi kewarta sosai."

"Duk girman gidan Ita kike kewa?" Sultan ya bata amsa.

Ta gane me yake nufi hakan ya sa ta ce "Au na manta sai Mama."

Murmushi yayi ya gyara kwanciyar shi "Ina jinki."

"Shi kenan." Ta faɗa.

Ajiyar zuciya yayi "Kin tsaga bango kin shiga, kin fice kin bar ƙofa ba tare da rufewa ba."

Aymana ta so fahimtar shi, sai dai bata gane ba tace "Allah ya baka nasara."

Ta murgina tana canza ma wayar muhalli zuwa ɗayan kunnanta "Me kike yi ne?"

"Ina kwance."

Ɗaure fuska yayi tare da faɗin "Aymana" cikin kaushin murya.

Ta yi saurin ƙara tashi "Allah ya ja zamanin Matashin sarkin nahiyar Toro."

"Yau kwanakin ki nawa?"

Shiru ta ɗanyi "Sai nake ganin ban wuce biyu ba."

Yar dariya yayi a zuciyarsa "kwanakin ki bakwai yau, me sa bakiyi tunanin dawowa yau ba?"

"A gafarceni na ɗauka zanyi watanni ne, zuwa lokacin kaga sai na taho tarar Magajinka." Tayi maganar da san bada haushi.

Abin ya ƙona zuciyar Sultan, hakan yasa yace "Kina da damar hakan! Allah ya kaimu lokacin."

"Ameen" tace

Yarima yace "Ko kina buƙatar wani abu?"

"Ina wajen da buƙata takan yi saurin karɓuwa."

"Lallai na yarda kina gidan da babu bincikar buƙata, Sultan zai datse kira."

"Allah ya taimakeka"

Kashe wayar tayi yana tunanin maganarta, kwafa yayi lallai sai ya bata haushi kamar yadda ta bashi.

Tun Asuba Sultan yayi shirin shi mai ƙayatarwa cikin alkebba launin fari da aikin tsanwa mai haske, takalmin na Alƙebbar ne, bai je yiwa kowa sallama ba, sai dai ya aika a sanar da tafiyar shi ga kowa.

Tawagar rakiyar shi motoci Ukkune sai ta shi a tsakiya.

Ƙarfe goma ya isa masarautar Bilyam, babu sanarwa sai dai aka ji zuwan shi kwatsam.


*Haliloss*
[10/29, 11:29 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI ASHIRIN DA BAKWAI. 27*

Kai tsaye ɓangaren Mai martaba Sarki Amin ya sauka, Mai martaba ya ji daɗin ganin shi sosai, Yarima ya saki ƙafa tare da zubewa gaban shi yana kwasar gaisuwa, Mai martaba ya miƙa mashi hannu, har yanzu Amin sam baya bari ya haɗa hannu da Mai martaba saboda girmammawa sai dai kawai ya duƙar da kai.

"Tafiyar rana haka Sultan?"

"Allah ya baka nasara muna son juyawa ne shi ya sa."

"Sannunku da hanya, bari na sa a sanar da zuwan ku cikin gida." Ya faɗa tare da fita.

Aymana tana ɗakin Kaka tana kwance kan kujera, lokaci zuwa lokaci sukan ɗan yi fira, Jakadiya ta shigo da sallama Kaka ce ta amsa.

Ta matsa wajan Aymana tare da durƙushewa "Allah ya ja zamanin ki! Mun samu baƙuncin mutanen Toro, Sultan yana tare da Mai martaba yanzu haka."

Wata iriyar razana Aymana tayi tare da miƙewa, sai kuma tayi ƙoƙarin kau da mamakinta ta hanyar faɗar "Har sun iso?"

"Hakane" Jakadiya ta faɗa tare da miƙewa.

Kaka ta ce "Iye shi ne zai zo ko sanar dani ba ki yi ba, to duk abin ki dai sai..."

Dariya Aymana tayi cikin sanyin murya ta ce "Kaka ko kin san nima bai sanar dani zuwan shi ba."

"Kina nufin baki sani ba."

Aymana ta duƙa tana bawa Kaka labarin yadda sukayi, Kaka tace "Oni ƴa su. Yi maza maza ki shirya."

Aymana ta fice daga ɗakin tayi ɗakin mahaifiyarta, ta shiga tana zuge mazagin rigarta, Umma ta kalleta "Lafiya kuwa?"

"Zan yi shiri ne, Sultan ne ya iso."

Umma ta bita da ido, Aymana ta yi hanyar ɓanɗaki, cikin sauri, ta jima kafin ta fito.

Zata hau shiri Umma ta ce "Kin sa akai mu su abinci kuwa?"

"Shi ya sa nake sauri don na shirya."

Tana maganar tana saka wasu tsadaddun turaruka, ɗakin ya ɗau ƙamshi, wata Atamfa Aymana ta jawo doguwar riga ce sai dai ɗinkin yabi jikinta sosai, har ya fitar da tsayuwar surar jikinta.

Juyowa tayi don Umma ta zuge mata mazagin, sai taga batanan sai Bilkisu dake tsaye tana ƙare mata kallo, ta matsa tana juya baya, Bilkisu ta bi ƙuginta da kallo.

"Gaskiya Gimbiya ɗinkin ya yi min kyau." 

"Na gode ƙanwata" ta ɗan yi tattaki ahankali saboda rigar ba ta da walwala sauƙin ma akwai tsaga abayan rigar daga ƙasa.

Zata ɗaura ɗankwali, Bilkisu ta riƙe "Haba jira a ɗan saka maki ko janbaki."

Bata yi mata musu ba, hakan ya ba Bilkisu damar ja mata gira kalar zamani, ta saka mata kwalliya sosai wanann lokacin harda ado a ido sai dai batayi mata amfani da abubuwa masu kyalli ba, haka jammakin ta saka mai kama da fatar ta ne, sai ɗan sheƙi da leɓon yake yi.

Bilkisu ta ɗora mata ɗankwali, ta saka awarwaraye, da sarƙa masu kyau, Aymana ta miƙe tana jawo wata Alkebba ta ɗaga "Sam shigar Gimbiya ba Alƙebba ne daidai ita ba." Cewar Bilkisu

Ajewa kawai tayi ta ɗauko wani mayafi babba, da akai mashi adon duwatsu, sai dai ba shi da kauri sosai.

Aymana ta aza tare da zuwa gaban Mudubin, sai da ta runtse idanuwanta ganin yadda ta sauya da kyau.

Juyowa tayi tana murmushi, zata yiwa Bilkisu magana Kuyanga Aisha ta shigo ta durƙusa "Allah ya taimaki uwar ɗakina, ankai kayan Abinci ga Sultan ko da buƙatar wani abun?"

"Kayan lambu fa?"

"An kai komai Allah ya taimakeki."

"Za ki iya tafiya."

Aisha tayi dariya tana kallon Aymana, sai kuma ta ɗan jinkirta "Ayi min Afuwa akwai karambani a baki na!"

Kallonta Aymana tayi kafin Aisha ta ce "Na kasa ganewa ne, kayan ne su ka yiwa Gimbiyar mu kyau, ko Gimbiyar ce ta yiwa kayan kyau! Allah ya huci zuciyarki"

Bata nuna komai ba sai faɗar "Mu je!"

Tana saka wasu takalma masu ɗan tsini, haka suka fito kwata-kwata ɗinkin ya sauya mata tafiya wannan lokacin da alamun yanga sosai tare da ita.

Yana zaune ruwa kawai ya sha, ya koma kan kujera, babu kowa a falon sai na'urar sanyaya ɗaki da ke aiki. A bakin ƙofa Aisha ta tsaya tare da faɗin "Ki fito lafiya."

Sai da ya fara jiyo ƙamshin ta  kafin shigowarta, rufe idanuwa yayi tare da jingina kan shi jikin kujera.

Aymana tayi sallama tana bin shi da kallo, ba ƙaramin kyau yayi ba, ta ɗan tsaya tare da faɗin "Allah ya huci zuciyar Sultan, ina mai tuba akan dogon jira da..."

Buɗe ido yayi yana mai duba zuwa gareta, wani irin faduwar gaban ya ji, ganin kyan da tayi.

Sultan ya miƙe a hankali Aymana ta ɗan yi saurin nufar shi, Murmushi ɗauke a fuskar shi, hakan ya bata damar sakin nata murmushi da ya fiddo da asalin annurin fuskarta.

Yarr! Gaba ɗaya jikin shi ya ɗauka, daidai lokacin ta isa gaban shi tana tsayawa "Sannu da zuwa Darul-Bilyam."

Hannuwanshi biyu ya ɗaga yana saukewa akan kafaɗunta, Aymana ta kalle shi wannan lokacin bata buƙaci ɗaga fuskarta ba saboda takalmin dake ƙafarta ya ƙara mata tsayi.

"Barka da hanya." ta kuma faɗa, sai dai bata samu kalami ko ɗaya daga gare shi ba, hakan yasa ta yi shiru.

Sai lokacin yace "Na same ki lafiya?"

Ta sunkuyar da kanta hannun shi ya ɗago da fuskarta, ya na ƙara matsawa jikinta, ya ratayo hannun shi ɗaya kan kafaɗar ta hakan yasa ta jinjina da jikin shi sosai.

Wani tsam! Ta ji, Sultan ya rungumeta yana ɗan matseta jikinshi da ƙarfi da ƙarfi yake sauke ajiyar zuciya,  ya aza haɓar shi akan kanta.

Ko da Sultan yake rungumarta a lokutta da dama, ta ji sauyi sosai a wannan lokacin, jin yadda yayi mata kamar zai haɗe jikin su.

Sam babu wanda ya iya motsi sai zuciyoyinsu dake harbawa. Sultan ya ɗaga kanshi yasa yatsan shi guda akan haɓarta, ya ɗago fuskarta, Aymana ta murmura idanuwanta tare da lumshe su.

Bin fuskarta yayi da kallo ya sauke idanuwan shi akan laɓɓanta, sam bata gane shi ba, ya sunkuyar da kanshi yana haɗa fuskokin su, hucin numfashin su yana zuwar ma kowannan su, jikin Aymana ya ɗan fara rawa.

Sultan ya ji rawar da jikinta yake hakan yasa ya ƙara shigar da ita jikin shi dai-dai lokacin daya sauke labɓan shi akan nata yana sumbatar ta.

Aymana ta yi lau tana niyar rinjayar su, Sultan ya riƙe ƙugunta lokacin yana neman harshen ta ne a bakin shi, ja bayan da tayi hakan ya dawo dashi Hayyacin shi.

Dakewa yayi ya kuma mayar da kanshi ya yi mata sumba mai sauti a kumatu.

"Sultan yana son bada ladar kwalliyar da aka yi domin sa." Ya faɗa a ɗan gajarce.

Murmushi tayi tana kallon shi, lokacin da yake haɗe leɓon shi na sama dana ƙasa saboda leɓonta dake da janbaki.

Ya riƙe hannunta suna zama kan kujera ta ɗan zaro ido " Akwai launin ja a bakinka, Allah ya taimakeka."

"Waye ya goga min?"

Ya faɗa ba tare da damuwa ba, tayi saurin miƙewa tana nufa kan wani teburi ta ɗauko tishu don goge mashi.

Idanuwa suka haɗa Sultan ya riƙe hannunta tare da kaɗa kan shi "Bar shi a haka." Wannan lokacin ya ɗaure fuska ya fito asalin Sarkin shi, hakan ya sa ta ɗan tsorata cikin sanyin murya tace "Kar wani shigo ya gan..."

"Harshen ki nake so ki saka ki goge shi" ya yi maganar da nuna isa.

"E ye!" Ta faɗa tare da zaro ido ta kama waige-waige.

Yarima ya jingina kanshi da kujera, ya ƙara ɗaurewa izzarshi ta kuma baiyana, Aymana gabanta ya fara dukan tara-tara, ta kalleshi.

Yatsan shi ya aza akan leɓon shi yana mata nuni, tare da rufe idanuwan shi, saurarenta kawai ya ke.

Aymana kamar ta zunduma ihu, jikinta ya gama bata lallai dole ta bi umarnin shi "Aymana kar ki bari wani ya same ni da shi a haka!"

"Don All..."

Bata ida ba taga ya ƙara tsuke fuska, cikin sauri ta gyara zaman ta, ta dafa kafaɗarshi kaɗan, takai fuskarta kan tashi, sai kuma ta tsaya ta jima a haka tana kallon gashin idon shi dake rufe.

"Ehen!" 

Ta ji ya faɗa hakan yasa tayi hanzarin kai harshen ta kan leɓon shi cikin sauri tana lashe janbakin da ya goga a bakinta.

Ta ɗago tana saurin janye jikinta, ta matsa kaɗan tare da ɗaure fuskarta, cikin son tattaro Izzarta, Sultan ya buɗe idanuwan shi ya kalleta, wannan lokacin mayafinta ya gama da sauka akan jikinta.

Ya gano salon Izzarta, hakan ya sa yace "Me sa Gimbiya bata yi amfani da Alkebba ba?"

"Ina jin ra'ayin Hakane, Allah ya taimakeka."

Har lokacin akwai ƙamshin sinadarin abin ƙamshin bakinta a nashi bakin, shiru na wani lokaci Aymana ta ɗago "Ko Sultan ya ci abinci?"

Shiru yayi, Aymana ta miƙe zuwa ga kayan abincin ta bubbuɗe ta na ɗaukar filat ta fara zubawa, ta ajiye kamar yadda tasan Sultan yana buƙata.

"Abinci ya kammala" bai tsaya ba ya sauka kan kujerar ya zauna ya fara cin abincin ba tare da wata magana ba, sai da yayi nisa ya kalleta "Ki ci na ki, ina son muyi saurin komawa da wuri, ga shi ban shiga na gaishe da Kaka ba."

"Idan ka tafi sai na faɗa mata ka na gaishe da ita."

Ɗaure fuska yayi ya ajiye kofin ruwan dake hannun shi, ya miƙewa ya gyara Alƙebbar shi "Mu je ciki na gaisa dasu ina so da an yi sallar zuhur muɗauki hanya."

Aymana ta miƙe itama "Ba anan zaka kwana ba."

"Ke ma ba zaki ƙara kwana ba balle n..."

Zaro ido tayi, gira ya ɗaga mata, yayi hanyar ficewa, mayafinta ta gyara tana binshi baya.

Ɗakin Kaka suka nufa, Sultan ya zube gabanta "Bari saurin kwasar gaisuwa, don tana nan shi ne sai da ka hantse zaka zo waje na."

Sunkuyawa ya kuma yi "Allah ya kara maki Lafiya tuba dai muke."

Dariya Aymana tayi tana kallon yadda yake magana cikin barkwanci alamar sabawa da Kaka.

Kaka ta juyo "Ki kayi mana tsaye, ba zaki gewayo ki zauna ba."

"Bar ta Kaka wai ce min take nayi sauri na zo mu tafi."

Aymana ta zauna gefen shi tana danne hannun shi da nata tace "Abin har da..."

Dariya yayi ya kalli hannunta data bari akan na shi, Kaka tace "Haka nake son ganin ku ko yaushe, Allah yayi maku Albarka, Allah ya tsare ka ya kare ka daga sharrin magauta."

"Amin Kaka Na gode."

"Ka gama godiyar ka ajiye ladar Addu'a"

Dariya suka saka, Aymana ta ce "Ah kaka Ni zan biya wanann Addu'a."

Shiru suka yi na lokaci, Sultan ya kalleta, Kaka ta ce "Sai yaushe za a kirani wankan ne.?"

Duk suka kalleta Kaka tace "Duk abin ki ina nan sai nayi wankan jegon ki, Na wanke Magajin Sultan"

Sultan Yayi dariya ya matsa gaban Kaka cikin jin daɗi  ya sunkuyar dakai tare da faɗin "Ameen Kaka."

Banza tayi da su, Sultan ya ajiye kuɗi gefen Kaka ya na miƙewa "Zo nan bana hana ka aje min kuɗi ba, Ka ji min Yaro."

Bai saurareta ba ya fice, Kaka ta riƙo hannun Aymana ta ce "Saƙo nanan na ba Kuyangar ki Aisha ta baki, sha za ki yi ki shafe jikin ki, Addu'o'in tsari ne nasa aka karanta maki a ciki."

"Na gode Kaka."

Ta faɗa tana samun Sultan haka suka shiga gaishe da Umma daganan sai ɓangaren su Hajiya, sun sha Mamaki don ba su yi tunanin zasu ga shaƙuwa irin haka a tare da su ba.

Suna fitowa ya ce "Zan je salla daga na fito zamu tafi."

"Allah ya baka nasara." Ta faɗa, Sultan ya wuce.

Aymana tayi hanyar su, anan ta samu Umma ta sa Kuyanga Aisha ta haɗe kayan ta duk mutanan da tazo dasu sun shirya tafiya.

Salla tayi ta ɗan gyara jikinta, wannan lokacin babu kwalliya fuskarta, Ta sauya shiri amma ta ɗora Alƙebba kamar yadda ya buƙata ɗazu.

Ana gama sallar duk kuyanginta suka nufi harabar gidan wajen motocin da suka zo dasu.

Aisha ce ta zo kiranta, A tare suka nufi ɓangaren Mai martaba, Sarki Amin yana gefen Mai martaba, Aymana ta zauna daga ɗayan gefen don yin bankwana.

Mai martaba ya kalleta "Kar dare yayi mu ku a hanya, Sultan za ku iya tafiya, Na gode Allah ya ja zamanin ka, ya tsare min Yaro na daga sharri."

Cikin girmammawa suka matsa lokaci guda Mai martaba ya dafa kan Aymana "Allah ya yi mu ku albarka."

"Amen." su ka daɗi, Mai martaba ya miƙe haka Sultan suka yi hanyar fita Aymana tana binsu a baya.

Matan gidan suka fito yi mata rakiya, Baba Haroun ya iso gefen Mai martaba, Sultan Amin ya kalle shi yana ɗan kauda kai.

Gaisuwa Baba Haroun ya yi zuwa ga Sultan, Kasan cewar shi babban sarki, Sultan cikin taƙama ya ɗaga mashi hannu ya sunkuya da gaisuwa sai dai babu magana bakin shi.

A motar da Sultan ya zo suka nufa, Mai martaba ya juya hakan yasa fadawanshi suka bishi sai fadawan Sultan da suke son ganin ya shiga Mota.

Ana buɗe mashi ƙofa ya ja baya, yana nuna wa Aymana wajen zama, haka ta shiga motar, jikinta duk a mace.

Sultan ya bar wajen ya gewaya zuwa ɗayan ɓangaren aka buɗe mashi ya zauna gefen Aymana.

***
Yamma tayi sosai suka isa Masarautar TORO kowa ya fito tarar Sultan hakanne yakan faru a duk lokacin da yayi tafiya kama daga manyan masarautar har zuwa matan gidan.

Cikin Mamaki Waziri yake isowa ganin yadda Aymana take fitowa motar Sultan, wani ƙululun baƙin ciki ya ziyarci zuciyar shi, Sultan ya matsa yana gaida Waziri, waziri ya mashi gaisuwa.

Aymana ta ƙarasa wajen tana  gaida shi, ba shi da damar yi mata wani kalami hakan yasa ya amsa.

Baba Galadima ne bayan gaisuwar ya ce "Lallai yau Mama zata ji daɗin ganinki."

Murmushi tayi tasan tabbas Mama tayi kewarta.

Suna shiga harabar gidan duk aka fito ana masu kirari, hakan ya fito da Innar Ayda da Goggo.

Ayda tana mara masu baya, A tunanin Ayda tafiyace yayi sai gashi ya dawo da Aymana, kenan kan shi ya je ɗauko ta.

Jiki a mace ta nufeshi da ɗan cikinta daya fara fitowa. Aymana ce ta sakar mata fuska ganin Al'ummar dake kallon su.

Ta nufe ta, lokacin Sultan yana waigawa don sanar da ita zasu je gaida Mai martaba ne kafin shigar su.

Gimbiya Ummi ta kalli Aymana da ta ɗan riƙo hannun Ayda tana faɗin "Sannun ku da gida." Cikin salon kissa.

Hakan yasa ta burge kowa.

Ayda kasa magana tayi sai zuciyarta dake harbawa tsananin kishi. Hango Gimbiya Ummi  Aymana tayi hakan ya sa ta nufeta tana zubewa gaban ta.

"Allah ya taimaki Mahaifiyar mu, na yi kewar ki kwana biyu."

Gimbiya Ummi ta ɗagota daidai lokacin Sultan yana gaishe da Gimbiya mai gado.

Ɗagota tayi Sultan ya matso yana kwasar gaisuwa, ya ce "Za muje wajen Mai martaba ne."

"Mai martaba yana nazari ne,  ya sanar a ɗan jira shi zuwa wani lokaci."

Cewar Jakadiyya dake matsowa.

Ganin Ayda tayi shawarairai, ga mutanen gida suna kallon shi, Sultan ya yi tattaki tare da riƙo hannunta Ayda ya yi hanyar Ɓangaren su, hakan ya ba kowa mamaki.

Aymana ta bisu baya tana tunane-tunane a zuciyar ta, kenan yayi kewar matar shi, tunda har ga shi ya kama hannunta sun shige ciki.

Tana gani aka buɗe masu ƙofa, farko tayi niyar shiga sai wata zuciyar ta ce kibar shi da matar shi.

Haka ta yi hanya zata shiga sashen ta.



*Haliloss*
[10/29, 11:29 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI ASHIRIN DA TAKWAS. 28*

Anan suka yi karo da Farida tana fitowa, zubewa tayi tana gaishe ta, Aymana ta saki fuska tana Amsawa suka yi ciki abin su.

Sannu Farida tayi mata Aymana ta ce "Kowa ya na gaishe ki."

Farida ta zauna tana tambayar Mutanen gidan da kuma sauran ƴan uwan ta bayi.

Sun jima Aymana ta miƙe ta shiga ciki don watsa ruwa ta yi salla.

***

Sultan kuwa suna shiga ya saki hannun Ayda ya yi hanyar ɗakin shi, Ayda ta bi shi baya tana tsaye a ɗakin har ya gama cire rawani da alkebbar shi babu alamar taimako daga wajen ta, sai ma tambayoyi marasa amfani dake mata yawo a zuciya.

"Da ma tafiyar da aka sanar zuwa ɗaukar Aymana ne?"

Cikin sauri ya juyo ya kalleta yana mai ƙare mata kallo, har saida ta ɗan tsorata ya jire babbar rigar shi, fuska ɗaure ya yi shirin wanka.

Yana faɗawa ɓanɗaki Ayda ta miƙe ta fice, lokacin da ya fito, ganin bata nan hakan ya sa yayi kwafa tare da kaɗa kai.

Bayan kwana biyu da dawowar Aymana hankalinsu ya kwanta, sun ci gaba da gudanar da rayuwarsu babu yabo ba fallasa tsakaninta da Sultan musamman a gaban Al'umma yana darajata da bata matsayi.

***

Ayda ce yau gaban Sultan tana zuba mashi abinci, binta yayi da kallo, abin ko kyau baiyi mata ba saboda rashin sabo.

Ya sauko yana fara cin abincin da ta zuba maganin da Waziri ya bata, ganin ya ci ta miƙe ta na ficewa ba tare da bankwana ba.

Da da daddare Aymana ta shigo ɓangaren kasancewar itace take da amsar ɗaki, yana zaune ta shigo da wasu kayan sarauta a hannunta.

Ta kalleshi "Barka da dare."

Baiyi saurin amsa mata ba, sai da ya ɗauki lokaci ya ce "Kin wuni lafiya?"

"Alhamdulillah ina za ki je da kaya haka?"

"Zan ajiye ne anan."

Murmushi yayi mata ita kuma ta shige ciki.

***

Aymana ta samu ta daidaita komai na dangane da Sultan da magautan shi, Abubuwa sun ɗan lafa hakan yasa ta kwantar da hankalinta.

Wannan lokacin tayi watsi da Ayda ko da sun haɗu tayi habaicinta bata kulawa, gaya cikinta ya fito sosai, a yanzu ta gane ba itace abokiyar yin ta ba Waziri ne abokin yinta tunda har ya cigaba da jifarta da kalamai idan sun haɗu.

***
Suna zaune ɗakin Gimbiya Ummi Sultan ya shigo yana ɗan zama tare da Ajiyar zuciya mai ƙarfi, Gimbiya Ummi ta kalle shi "Me ke damun Sultan a ƴan kwanakin nan?"

Shiru yayi na ɗan lokaci kafin ya ce "Babu komai Gimbiya."

Aymana ta matsa kusa dashi "Amma idan ba komai Me ya sa a lokuttan nan kowa ya rasa gane kanka."

Dama Aymana tana neman hanyar faɗa mashi abinda take fahimta a tare da shi, Gimbiya Ummi tace "Faɗamin Sultan."

Ajiyar zuciya ya kuma saukewa, gaba ɗaya ya rasa sanin matsalar shi komai yana neman taɓarɓare mashi, musamman a ɓangaren Fadar shi da ba ya son aiwatar da komai.

Shiru Aymana tayi ta miƙe ta kawo mashi ruwa, Ummi ta kuma tambaya ya ce "A'a babu komai fa Gimbiya."

Yayi maganar tare da miƙewa, Kallo suka bishi da shi. Jikin Gimbiya Ummi yayi sanyi ta kalli Aymana, ita ɗin ma ita take kallo, Sai kowa da abinda yake saƙawa a ranshi.

***

Aymana tana zaune saman kafet ta ɗora ƙafafuwanta akan tun-tum ga alama hutawa take, Farida ta shigo da saurinta Aymana ta kalleta "Lafiya kuwa."

"Uwar ɗakina akwai abinda yake faruwa a gidan nan."

"Me kenan Farida."

"Ki gafarceni, wannan lokacin akan Mai martaba ne."

Gyara zama tayi ta naɗe ƙafafuwanta "Ko kina da labarin baya aiwatar da komai yanzu a fadar shi."

Ɗan razana tayi dama ta fara tunanin wani abu makamancin haka "Waye ya faɗa maki?"

"Ai wannan magana Kowa yasan da ita, yanzu Yarima Saifu ne da Baba Waziri suke gudanar da komai."

Miƙewa tayi ta shiga cikin gida, gidan Baba Galadima ta shiga kai tsaye, ta samu Mama yana girki ta zauna tana faɗin "Mama ko in kama maki ki gama ina da magana."

"A'a Sa'a akayi Shayin Sultan ne nake girkawa, ina son shiga wajen ki amma ba na so a ce babu abinda zai kai ni, shiyasa na ke dafawa."

Tana maganar tana zama gefen Aymana,Mama tace "Ga alama akwai zance bakin Gimbiya."

"Ah Mama amma faɗin min maganar da zakije wajena."

Hannunta ta ruƙo, ke fa akan maganar Sultan ne, abu har yakai Mai martaba ya kira shi yana tuhumar shi, amma yace babu komai."

Dafe kai Aymana tayi ta miƙe "Abinda nake ji kenan, shi yasa na zo nan, haɗa shayin zan je in zauna da shi."

Mama ta sauke shayin Aymana tace "Zan aiko Farida ta ansa shayin sai na shigar masa da shi."

Tana komawa ta aika Farida akan ta karɓo shayin Sultan, Farida ta kawo mata, ta amsa tana gyara kanta ta hanyar daidaita nutsuwarta.

Fitowa tayi da tire a hannunta, butar shayine da wasu ƙayatattun kofuffika.

Tana zuwa bakin ƙofa Jakadiyya tana fitowa, Sannu tayi mata tare da faɗin "Allah ya taimake ki, Mai martaba ya samu baƙuncin Yarima Saifu da Waziri."

Tana maganar tana kallon tire ɗin hannun Aymana, bata saurari jakadiyya ba ta shigewarta.

Ta samu Sultan zaune kan wata kujera, waziri da Yarima Saifu suna fuskantar shi.

Sallama tayi tare da faɗin "Afuwan ban san Sultan yana da baƙi ba."

Kallonta yayi, lokacin Waziri yana dallamata harara, tayi kamar zata juya Sultan Ya ce "Aymana."

Ta juyo "Allah ya taimakeka." Tana ɗan sunkuyawa "Zaki iya ajewa." 

Kan tebur ta nufa, ta aje tana jawo tebur ɗin zuwa gaban shi ta kalli su Waziri tace "Ko da buƙatar a ƙaro kofi ne?"

Yarima Saifu zai yi magana Waziri yace "A'a muna son wucewa ne."

Ta yi hanyar fita a karo na biyu "Aymana" ya kuma kiran sunanta, komawa tayi ta durƙusa gaban shi "Allah ya ja zamanin Sarkin sarakuna, Sarkin da babu kamar shi a nahiyarmu, Gagara badau kake, Uban gidan talakawa, ka gagari magautan ka da ikon Ubangijin musulunci."

Shiru ya yi yana lumshe idanuwa, Waziri ya miƙe "Allah ya taimakeka zamu koma fada muna jiran fitowarka."

Aymana ta bisu da kallon banza, lokacin Sultan ya rufe idanuwan shi saboda maganganunta, ya buɗe ido tare da gyara zaman shi, Aymana ta koma kan kugerar tana fuskantar shi.

"Allah ya baka nasara!"

"Aymana" kiran sunan a karo na Ukku babu wani bayani, ta miƙe ta ɗauki butar shayin ta tsiyaya a kofi ta nufeshi.

Kaɗa mata kai ya yi "Sam bana buƙata, bana buƙatar komai, ni mulkinnan ya sha kaina na kasa..."

"Innalillahi wa inna ilaihi raji'un" ta fara karantawa ta ajiye kofin shayin tare da nufo shi cikin sauri ta kama hannuwan shi.

Jin ta riƙe shi ya rufe idanuwanshi "Sai da na sanar bana iyawa, bana iya mulkar ..."

Bata bari ya ida ba ta sa hannu ta rufe bakin shi "Ka daina faɗar haka Sultan, kaifa jarumin sarki ne, matashin da ke jagorantar duk nahiya, lallai ka buɗe idanuwanka ka kalleni."

Bai musa mata ba ya kalleta "Kana son basu dama don cimma burin su ne Sultan?"

Duk ya sukukuice ya ce"Sam hakan ba zai faru ba, amma bana iya komai na mulkina."

Yana maganar yana miƙewa tsaye ta bishi tana riƙoshi ta baya "Zaka iya, na ce zaka iya."

Riƙeta yayi sosai jikinshi "Ke ce kwarin guiwa ta Aymana."

Hawaye suka fara biyo kuncinta, tana jin tsananin tashin hankali, a yanzu ta gama yadda lallai sihiri yayi tasiri akan Sultan.

Ajiyar zuciya ta sauke tana ɗagowa, lallai ta san kan mulki da kuma illar abokan gaba, ta sani zasu iya komai don cimma burin su.

Ta kuma ɗauko Shayin "Ka sha zaka samu sauƙi"

Bai mata musu ba ya amsa ya ɗan kurɓa tare da ajewa, haka suka zauna babu wanda ya kuma magana har ta bar faɗar.

Kamar wasa kowa na gidan ya gama fahimtar halin da Sultan yake ciki, sai dai babu mai iya tankawa, hakan ya ƙara ɗaga hankalin Gimbiya Ummi, Mai martaba da kuma Aymana da sauran masoyan shi na gidan.

Yayin da farin ciki ya cika zuciyar Waziri da Yarima Saifu, Gimbiya mai gado burinta ya cika, domin tayi Alwashin Sultan Amin ba zai taɓa jin daɗin mulkin shi.

Ayda kuwa yanzu ta maida burinta akan cikinta, ba ta da wata damuwa na halin da Sultan ya ke ciki, domin kuwa da saninta komai yake faruwa.

***

Aymana ce kwance yanzu tana nemar musu mafita ne, idanuwanta a rufe Farida ta shigo "Allah ya taimakeki, Barka da hutawa."

Ɗagowa tayi "Ko kina da magana ne?"

"Na zo duba ki ne kawai."

"Lafiya lau nake Farida."

Farida ta miƙe zata bar wajen Aymana tace "Yauwa Farida nace ko kina da masaniya akan masu kai abinci ga Sultan?"

Shiru na wani lokaci "A'a gaskiya kawai abinda na sani, kwanaki Gimbiya Ayda da kanta take kula da abincin shi amma yanzu ta daina."

Sauri ta yi ta tashi "Lallai akwai wani abu da su ka yi ta ciyar da shi wani sihiri a cikin abinci."

Ta miƙe tsaye "Je ki Farida."

A tare suka fito, wannan lokacin ya zama dole ta shiga rayuwar shi ta saka ido akan shi, ta kuma kula da al'amurran shi.

Ɗakin Gimbiya Ummi ta nufa, ta sameta zaune akan kujera idanuwan ta a rufe da alamun damuwa a tare da ita.

Sosai ta bata tausayi, don tasan bata da wata matsala data wuce ta Sultan.

"Sannu da hutawa Allah ya ba ki nasara."

Ɗagowa tayi ta kalli Aymana da damuwa a tare da ita "Yauwa Aymana ya kuke?"

Ajiyar zuciya kawai tayi ta matsa gefen ta "Na zo neman wata Alfarma ne ga Gimbiya."

"Haba Aymana komai kika buƙata za ki samu, me alfarmar?"

Cikin sanyin murya tare da duƙar da kai tace "Dama akan juna biyu da Ayda take ɗauke da shi ne."

Cikin rashin fahimta tace "Lafiya dai ko?"

"Lafiya lau, ina nemar mata alfarma ne akan ta ajiye girki, da kula da Mai martaba, saboda cikinta daya tsufa, don ta samu sauƙi tare da hutawa."

Ajiyar zuciya Gimbiya Ummi tayi, Aymana kuwa ta yi hakanne don nisanta Ayda da Sultan tunda har ta gane ta na da saka hannu akan matsalar shi.

Cikin kulawa da jin daɗi ta ce "Shi ke nan Aymana, Allah yayi miki albarka, ki na da hali mai kyau, sam baki da nuna kishi Aymana, Allah ya baki naki Magajin kinji."

Shiru tayi tana numfasawa "Na gode!" Ta faɗa tana miƙewa.

***

Da yamma ta yi shirinta zuwa ɓangaren Sultan, sai dai bata same shi a falon ba, hakan ya sa ta shiga ciki, yana kwance akan gadon shi, ya kifa hannuwanshi akan goshin shi ya rufe idanuwanshi.

Ta jima a tsaye, tana nazarin shi, anan ta fahimci ba bacci yake yi ba, hakan ya sa ta zauna saman kujerar dake gaban gadon, ta sa hannu ta na taɓa kumatun shi.

Janye hannuwansa yayi tare da ɗagowa, ganinta yasa shi sakin murmushi, hakan ne a nata ɓangaren, zaune ya tashi ya miƙe ya koma kan kujerar dake fuskantar ta.

"Allah ya taimaki Sultan, yau ban ji dawowar ka daga fada ba."

Murmushi yayi "Yau Gimbiya ta yi baccin rana kenan." Ya faɗa don ɓoye mata, ya sani tun safe bai je fada ba da rana.

"Na gama da fahimtar ba a baccin rana a gidan Sultan."

Kauda zancen ya yi ba ya so ta gano shi "Ina son shiga cikin gida don zama dasu ko akwai wani abin buƙata, amma na kasa bansan me dalili ba."

Ta sani ya na ware lokaci don jin buƙatun mutanen gidan da kuma talakawansa, ta kalle shi "Hakan yana da kyau, yanzu ne daidai lokacin aiwatar da hakan" tayi maganar tana ɗauko babbar rigar shi da kuma buɗe wata ma'ajiya don ɗauko rawani.

Sai da ta ajiye Sultan ya saka ya kalleta tana fiddo Alkebba ya ce "Ga wacce na fiddo yanzu."

Ta juyo ta ɗauka tana saka mishi sai kuma ta tsaya tana ƙare mashi kallo "Kallon na miye?" Sultan ya tambaya .

"Lallai ban taɓa ganin ƙayataccen Sarki irin Sultan ba." Ta faɗa cikin salon kambamawa.

Tayi kan ma'ajiyar turaruka, ta ɗauko za ta saka mishi ya riƙe hannunta tare da janta zuwa jikinsa  "Idan ina tare da ke bana buƙatar turare Aymana."

Murmushi tayi ta ɗan janye jikinta "Allah ya baka nasara." Ta faɗa tana nuna mishi hanya.

Suna zuwa kan babbar ƙofar fitowa ta ja ta tsaya tare da faɗin "Allah ya ja zamanin  Sultan."

"Ki na da magana ne!" Ya faɗa tare da juyowa ta duƙar da kanta tana wasa da yatsun hannunta, hakan ya sa yace "Da magana kenan?"

"Ayi min Afuwa! yanzu nake ji araina ba na so ka ƙara haɗa hannu wajan gaisawa da mutane a fadar ka."

Ta faɗa cikin salon kissa, sarai ta san yawancin sihirin da akewa sarakuna ana yi ne wasu ta hanyar miƙa hannu ga kowa.

"Ki na nufin na daina miƙa hannu ga kowa?"

Ta jinjina kai, Sultan ya ɗaga kai lallai ya san Aymana ta fito daga gidan sarauta, ta san kowane kalar salon tiggu da magauta kan shirya ma Sarakuna don ganin bayan su.

Da taimakon ta ya gudanar da wannan rana duk da shi kaɗai ya san me yake ji. Bai samu kwanciyar hankali ba sai da ya koma ciki.

***

Kamar wasa su Waziri suka fahimci manufar Aymana na kawar dasu daga jikin Sultan, haka kuma ya ƙara ɗugunzuma su ganin ta zamar mashi komai, fada ce kawai bata shiga, anan kuma suka kama tsegumi da ƴan maganganu wai ta mallake Sultan.

Ayda kuwa an dakatar da ita ga Sultan, duk lokacin da zata shiga tofa da sanin Aymana, hakan ya sa yanzu bata da dama ko ikon aikata komai.

***
Aymana tana zaune gefen Mai martaba da wani kofi a hannunta, Addu'o'in da Kaka ta bata ne shi takewa Sultan Amin amfani dasu.

Ya karɓa yana kallon ta "An saka ganyan magarya ne?"

"Allah ya baka nasara an saka, wanda za ka yi wanka da shi ne na sa a nemo mani."

Hannunta ya riƙo tare da kai kofin bakin shi, ya kwantar da ita kan kafaɗar shi, yana shafa kanta, wani farin ciki yake ratsa zuciyar shi.

Buga ƙofa da aka yi hakan yasa Aymana janye jikinta, sai da aka ɗauki lokaci Jakadiyya ta shigo tana mai zubewa gabansu.

"Barka da hutawa ranka shi daɗe, Allah ya faranta maka kamar yadda ka faranta zuciyar mu."

Ta juya kan Aymana ta gaidata, Sultan bai yi magana ba Aymana ce ta amsa.

Jakadiyya ta juya kan Sultan tare da faɗin "Allah shi taimake ka, na zo sanar da kai, Gimbiya Ayda tana kan guiwa lallai tana buƙatar Addu'ar ka."

Dam! Gaban Aymana ya faɗi, kenan Ayda naƙuda take, wani irin tashin hankali ya shigeta, wani zafi ya ziyarci zuciyarta, kenan Ayda ce zata kawo Magaji ga Sultan.

"Ina fatan Alkairi a gareta, Allah ya sauke ta lafiya." Cewar Sultan

"Allah ya kawo mana Magajin Sultan Lafiya, ki sanar a kula da ita, a tabbatar da lafiyarta da Lafiyar Magajin Sultan" cewar Aymana.



*Haliloss*
[10/29, 11:30 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ASHIRIN DA TARA. 29*

"Allah ya kawo mana Magajin Sultan Lafiya, ki sanar a kula da ita, a tabbatar da lafiyarta, da lafiyar Magajin Sultan." Cewar Aymana.

Jakadiyya ta miƙe tana nufar ƙofa, Aymana kuwa wani irin tashin hankali da bugawar zuciya ne suka ziyarceta a lokaci guda.

Sultan kuwa wani farin ciki ne fal zuciyarsa, ya rufe idanuwan shi, Aymana ta lura da murmushi dake ɗauke a fuskar shi.

Tunani ya fara yi, akan su Ayda da mahaifinta, ya san yau burinsu zai cika, za su samu yaro ko yarinya daga ɓangaren shi, ya fara jin zafi a zuciyar shi, wani ɓangare na zuciyar shi kuma ya sanar da shi yaro ko yarinyar da zai zo duniya jinin shi ne dole ya so shi.

Buɗe ido yayi ya kalli Aymana, saurin nemo annuri tayi tare da baiyanar da shi a fuskarta "Tabbas yau gidan Sultan muna cikin farin ciki."

Shiru bai yi magana ba, ta miƙe "Yana da kyau na shiga ciki don sanin halin da Gimbiya da Magajin Sultan suke ciki."

"Aymana!" Ya kira sunan ta, ta dawo ta sunkuya "Allah ya baka nasara."

"Ki zauna tare dani." Ya faɗa cikin bada umarni "A gafarceni farin ciki ba zai bar ni ba."

Kai ya ɗaga mata. Ta yi hanyar waje tana kallon yadda yanayin gidan ya sauya, sai bayi da kuyangi suke kai kawo daga cikin gida zuwa ɓangaren Ayda.

Sashen Gimbiya Ummi ta fara nufa tun daga ƙofa ta ke kwalla mata kira, Gimbiya Ummi ta fito babu alamar fara'a ko nuna farin ciki, sam bata so ace Ayda ce zata zata haihu tare da yaron nata. Aymana jikin ta yayi sanyi. 

Ta durƙusa tare da faɗin "Yau akwai yiwar zuwan Yarima a gidan nan."

Murmushi tayi "Hakane  Aymana, sai dai ban so daga ɓangaren Waziri ba." Wannan lokacin Gimbiya Ummi ta kasa ɓoye damuwarta, har ta fitar.

"Haba Gimbiya Ummi, ai yaron ne namu ba su ba, ki nuna farin ciki ko don jin daɗin Sultan."

Ajiyar zuciya tayi ta ruƙo hannunta suka ida zama a tare, suna zaune Sai ga Mama ta shigo da murnarta, Suna gama gaisawa Aymana ta miƙe tayi musu bankwana ta shiga ciki.

Tana shiga falonta ta fara jiyo guɗa daga Jakadiyya, faɗawa tayi kan kujera tare da lumfasawa da gudu Farida ta turo ƙofa.

"Allah ya taimaki Gimbiya, Sultan Ya samu Magaji, Allah ya sauki Ayda Lafiya ta samu ɗa namiji."

Rufe idanuwa tayi, Farida ta ce "Ki gafarceni, jin daɗin mu ace Magajin Sultan na farko kece mahaifiyar sa, amm..."

Kafin ta ida Aymana ta ɗaga mata hannu, tare da faɗin "zaki iya tafi Farida." Jiki a sanyaye Farida ta bar falon.

    Aymana ta miƙe tayi cikin ɗakinta kan gado ta faɗa tare da sakin wani irin kuka mai sauti, wannan wace iriyar ƙaddarace akanta, wane irin ƙiyayyace a tsakaninta da Sultan irin haka.

Dafe kai tayi tana sharar kwalla, wata zuciyar ta sanar da ita, dama fa bawai kunyi aure don haɗa mu'amala bane, miye naki na jin zafi akan Sultan bai kusance ki ba, ya kusanci matar shi.

Cire kayanta tayi ta faɗa banɗaki tare da sakarwa kanta ruwa, sanyi take son samu daga zuciyarta.

Tana fitowa ta hau shiri, don ta samu nutsuwa, Addu'o'i ne fal bakinta don samun sukuni da kuma dakewa.

Ƙayataccen shiri tayi tana mai fitowa a hankali, magana tayiwa Farida akan zataje sashen Sultan.

Yana tsaye yana kai kawo a falon bayan fitar Jakadiya, Aymana ta shiga sam bai san da zuwanta ba ta fara magana "Gaisuwa ga ingarma a cikin sarakuna, Jarumi a cikin jarumai, ɗan sarki jika ga sarki, kayi zamanin ka xakayi na wasu, Ɗan Mu'azzam baban Mu'azzam Barka da samun ƙaruwa."

Cikin wata iriyar gigita Sultan ya juyo jin ta sakawa yaron shi sunan Waziri, Cikin salon kissa ta matsa gare shi, ta kamo hannuwanshi, tana faɗawa jikin shi "Me hakan ke nufi Aymana, yaro na da sunan Baba Waziri?"

"Shi ne sunan da na saka araina zaka raɗawa yaron, don girmamawa ga Waziri, haka kuma zai faranta ran mutanen gidan nan, su ƙara yarda babu wata ƙiyayyar Baba Waziri daga zuciyar Sultan."

Rungumarta yayi a daidai lokacin da yake sauke ajiyar zuciya, ya fara shafa bayanta "Na gode! Da kika shigo rayuwata Aymana, Nayi tunanin saka sunan Mai martaba bane a farko."

Ɗagowa tayi ta kalle shi "Shi kan shi Mai martaba za yayi farinciki, sannan kuma kar ka manta, yanzu aka fara Haihuwa a gidan Sultan."

Wani irin yanayi ya ji, Aymana ta janye jikinta da sauri, tana mai nufar ƙofa.

Da sauri ya kira sunanta tare da faɗin "ina za ki je?"

 "Ina son sanin me makaɗa, ma toƙa suke yi a gidan nan? Ban fara jin Algaita da kakaki na tashi ba." Ta faɗa cikin salon Izza.

Tana fita ta samu gidan ya taru ta kowanne ɓangare shigowa ake, wasu bayi ta kalla tare da faɗin "Babu Makaɗa ne a gidan nan?"

Ta juya tana kallon Jakadiya "Lallai a sanar Magajin Sultan yana gidannan, ina son ganin an nuna farin cikin zuwan shi."

Duk su Gimbiya Mai gado sun shigo, su Goggo da Mama, lokacin suka koma kallon Aymana dake gyara Alkebbarta, tana bada umarni.

Kafin ka ce me Cikin gidan ya rikice da kiɗe-kiɗe, da waƙe waƙe, wata ma'ajiyar kaba (Adudu.) Farida tazo dashi cikin filin, lokacin  wasu har sun  fara rawa ciki harda Gimbiya Mai gado data fara liƙi da kuɗi cikin munafunci.

Wajan da  Gimbiya Aymana take tsaye Farida ta nufa, tare da buɗe Adudun, Aymana ta saka hannu tana kwasar sulallar zinarin tana zubawa makaɗan.

Kallo ya koma kanta, aka kama ihu da guɗa, Anan fa abin ya koma kamar Aymana ce ta haihu yadda ake mata waƙa, take Matan su ka maida salon kiɗansu habaici ga Ayda.

Sai da Aymana ta gama watsar da tulin dukiya, kafin ta koma ta tsaya lokacin Mama ta dawo gefenta Aymana ta ƙara baiyanar da murmushi, kallon juna su ka yi, su kaɗai suka dan salon su.

Dga bayan su suka fara jiyo kirarin fadawa hakan yasa  duk aka juya, kallo ya koma wajan kofar ɗakin Sultan da yake shirin fitowa.

A cikin ƙasaitar shi ya fito, yana son zuwa fada yasan dole akwai masu son taya shi murna, zama ciki ba na shi bane a wannan lokacin.

Ma waƙan suka canza salon kiɗa, an buɗa ma Sultan hanya don wucewa, yana zuwa wucewa cikin sauri da tattaki mai ƙayatarwa Aymana ta isa tare da ɗan tare gaban shi, amma fa ba cikin salon raini ba.

Ta sunkuyar da kanta alkebbar jikinta  ta ɗan rufe fuskarta, cikin Sauri Farida ta matso tare da miƙa mata wasu kuɗaɗe Aymana ta cigaba da zubawa Sultan.

Anan fa aka hau iho da murna, su Hajiya mai gado,   Mama da Goggo suka nufo su aka hau wani sabon liƙi.

 Chak! Sultan ya tsaya baya ko motsi, sai fuskar shi da ke ɗauke da wani shu'umin murmushi, hakan ya ƙara bayyanar da kyawunshi.

Daga cikin gida Aka kaiwa Gimbiya Ummi labarin Aymana ta riƙe Mai martaba a fili, saɓar mayafi tayi ta ɗebi nata kuɗin ta shiga.

Matansu Yarima Saifu ma sunyi Liƙi, Ga Aymana tsaye har lokacin ta ƙi ta bashi hanya ya wuce, fadawa kuwa basu da ikon yin magana sun san basu isa bakin su ya furta Gyara kimtsi ga Aymana ba.

Ganin Gimbiya Ummi hakan yasa Sultan ƴar dariya amma fa haƙoranshi ne kawai suka bayyana, cikin salon girmamawa Sultan ya ɗan sunkuwa yana bai bada girma.

Kuɗi ta cigaba da zuba musu, shi da Aymana, Sultana ya ƙara taƙi ɗaya tare da aza ƙafar shi mai ɗauke da takalmi jinin sarauta, ya aza ƙafar shi kan ƙafar Aymana tare da ɗan murzawa.

Da sauri tayi ƙoƙarin janye ƙafarta amma ya sakar mata nauyi, ga zafi da take ji.

Gefe ta ja kaɗan, yayi saurin ɗaga ƙafar don kar mutane su gani, dariya ce a zuciyar shi sai dai babu damar yi, tako ya cigaba da yi, cikin sauri fadawan suka bishi baya tare da ficewa.

An ɗan lafa kaɗan manya manyan gidan kowanne ya koma sashen shi haka Aymana.

Jakadiya ce ta fito da yaron zuwa sashen Gimbiya Ummi sai dai an sanar da ita tana wajan Mai martaba tsohon Sarki.

Haka ta shiga, aka kai yaron ga kakannin shi, sai da aka shiga da yaron ko ina kafin aka nufo dashi wajan Aymana, lokacin yamma tayi ita kuma ta shiga sashen Sultan.

Aymana tana zaune kan kujer aka miƙa mata yaron, Murmushi tayi ta amsa, tana saka ma yaron Albarka tare da Addu'o'i.

Sultan ya fito daga sashen ɗakunan shi, ya zauna kujerar da Aymana ta ke, yaron ta aza mashi akan cinyarshi.

Jakadiyya ta miƙe tana barin su, Sultan ya jima yana Addu'o'i ga yaron ya kalli Aymana ya ce "Dawa yaron yake kama?"

Shiru tayi tana mai tsanan ta tunani "Lallai yaron yana kama da sadaukin Sarki."

Murmushi kawai yayi ita har kullum bata son nuna kishi akai, amma kuma ya gama da fahimtar akwai tsantsar kishi a tare da ita.

Sai da aka ɗauki lokaci Jakadiyya ta dawo, ta karɓi yaron zata fita Aymana ta ce "Jakadiyya"

Juyowa tayi tare da faɗin "Allah ya baki nasara" 

"Akwai saƙon Magajin Sultan, akwai kyaututtuka ga Gimbiya Ayda, sannan akwai tukuicin ki, Kuyanga Aisha za ta biyo ki da shi."

Godiya tayi sosai, ta miƙe ta fice.

Aymana ta sauka kan kujera tare da miƙe ƙafafuwanta saman kafet tana faɗin "Wash!"

Sultan ya kalleta yadda tayi zaman akwai gajiya tare da ita ya sauka tare da zama gefenta "Akwai gajiya ne?"

"Babu wata gajiya, ina jinyar ciwon da aka ji min ne."

Kallon kafarta yayi yagane tana nufin wajan da ya taka ta, ya matsa tare da kamo kafafun ya aza akan cinyar shi.

Ya fara shafa yatsun ƙafafuwan, Aymana ta yi shiru tana nazarin shi, yana dan matsa ƙafar alamar tausa.

Ƙuri tayi mashi da idanuwanta, salon da yake amfani dashi ya sakar mata kasala "Duk laifin ki ne ai, taya zaki tare hanyar wucewar Sultan?"

Yayi maganar yana mai duba zuwa gareta idanuwansu su ka haɗu a tare, kasa janyewa suka yi, Aymana ce ta ɗan yi saurin faɗin "An min hankali Gimbiya ba zata kuma aikata wannan laifin ba, don gudun karyewar ƙafarta."

Ƴar dariya yayi yana matsa ƙafar da ƙarfi, cikin wani salo, Aymana ta jingina kanta a kujera tana sauraron shi.

***

Washe gari Sultan ya fara karɓar baƙuncin wasu sarakuna masu taya murna, wasun su kuma aike ne sukayi yinin da Sultan yayi a fada hakan ya sa ya dawo da wani irin ciwon kai da yasa sai da ya kwanta.

Aymana tana cikin gida sashen Mama, suna ta firarsu tare da shirya abubuwan da zasuyi, Farida ce tazo da saurinta saboda Sultan ya aiko Jakadiyya kiranta.

Tana faɗar saƙon ta fice, Aymana ta biyota baya tana tafiya a hankali, cikin rashin Sa'a taci karo da Waziri.

Sarai tasan basa haɗa hanya, hakan yasa ta jinkirta don ya wuce ashe ya ganta, cikin Sauri ya nufeta tare da faɗin "Da kyau! Ai a tunanina bayan gudanar da wasu abubuwa ga fada, kina da ikon hana zuwan magaji daga Ayda."

Shiru tayi amma hakan baisa ya yi shiru ba "Lokaci na zuwa da baki isa ki ƙara nuna mulkiba, ke a tunanin ki nuna dukiya da kike a gidan nan shine..."

Hannu ta ɗaga mashi "Ko ka yarda, koma kar ka yarda, ko ka so, ko ma akasin hakan, Sultan ya fi ƙarfin ku, kuma burinku ba zai taɓa cika ba, domin kuwa Kashin kura bana wadan kare bane!"

Tayi maganar tana wucewarta cikin sauri don amsa kiran Sultan.

A kwance ta same shi, jikin shi yana kerma, idanuwan shi sunyi ja, nufarshi tayi tana kallon yadda ƙirjin shi ke bugawa da sauri da sauri.

"Lafiya kuwa?" Ta faɗa cikin damuwa.

"Ina jin ciwon kai, zuciyata kamar zata fit..."

Bata jira ya ida ba, ta nufi ciki wani goran ruwa ta ɗauko ta buɗe tana mai zubawa a kofi, ta bashi ruwan Addu'o'in yana sha ya sauke ajiyar zuciya, ta zuba a hannunta tana shafa mashi a hannu da kuma fuskarshi.

Tayi kan ma'ajiyar Ƙur'anan su, ta ɗauko guda biyun ta miƙa mashi ta shiga tayo Alwala ta zo kuka zauna suna karatu.

Bata bar sashen ba, saida ta tabbatar ya samu nutsuwa.

***

Bayan kwanaki Hudu da haihuwar Aymana ta shiga tayi Barka, bata samu karɓar kirkiba, bata damu ba don batayi tsammanin samun karɓuwa ba.

Suna zaune a wani wajan shaƙatawar dake bayan ɗakunan su, Kuyanga Aysha tazo ta sanar mata suna da Baƙi daga Darul-Bilyam.

Shiga tayi amma bata samu Sultan ba, sai take shaidamata ya ce ta same shi ɓangaren Mai martaba.

A tare ya tafi da A'isha, ta yi sallama tare da ɗan jinkirtawa, aka bata izinin shiga.

Sarkin Bilyam yana kan kujerar da ke kallon kujerar Mai martaba, yayin da Sultan ya ke zaune saman kafet.

Cikin sauri ta shiga, sai da ta fara nufar Mai martaba, ta durƙusa tana gaishe ki, Mai martaba yace "Ban ji ki ba kwana biyu Aymana!"

"Allah ya taimakeka ayi min Afuwa, murnar samun Yaro ne ya han..."

"Ya hana ki zuwa gaida Baba ko." Ya faɗa yana murmushi.

"Allah ya huci zuciya."

"Shi kenan, mun samu baƙuncin Mai martaba."

Ta ɗago ta kalli mahaifin ta, tana Murmushi, ta ja jiki ta matsa gaban shi, Hannu ya miƙa mata Aymana ta zauna gaishe su.

Mai martaba ya miƙe "Zan shiga ciki ku jira dawowata."

Sultan da Aymana ne suka Amsa da "Sauka lafiya." cikin sauri.

Sultan ya ƙara matsawa gaban Baba dake riƙe da hannun Aymana "Allah ya taimaki Mai martaba, da ka sanar mun je ba sai ka zo da kanka ba." Yana maganar cikin girmamawa.

"Babu komai Sultan, Allah ya raya mana, ai ba tun yanzu nake son zuwa duba ku ba, sai dai ban samu hakan ba."

"Mun gode Baba." Aymana ta faɗa.

Mai martaba ya maida hankalin shi kanta "Fatan ki na lafiya?"

Sultan ya  miƙe tsaye yana son ba su waje don ya gana da ƴar shi.

"Ina za ka je?"

Sultan ya sunkuya "Allah ya taimakeka zan..."

"Sultan zo zauna abinka, dama zuwan naka ne."

Sultan ya koma ya zauna, Mai martaba ya ɗauki lokaci baiyi magana ba, sai lokacin ya saki hannun Aymana.

Tunani ya farayi, bai san dalilin da yasa Kishiyar Aymana ta fara haihuwa ba, duk da yasan komai na Allah ne, amma kuma ya na son sanin halin da suke ciki.

Ya san irin soyayyar da yakewa ƴar shi, haka kuma yasan babu soyayya a tsakanin Sultan da Aymana, yana tsoron ace hakan ya jawo matsala a tsakanin su, in kuwa har akwai matsala dole ya yiwa tufkar hanci, ta hanyar ɗaukar mataki ko kuma ɗaukar ƴar shi.


*Haliloss*
[10/29, 11:30 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN. 30*

      Shirun da su ka ji Mai martaba yayi hakan ya sa kowanne ya ɗan yi shiru, suna jiran kalaman shi.

     Sai da ya fara gyran murya kafin ya ce "Ina taya ku murnar samun Magaji Allah ya raya mana shi akan daidai."

     Aymana ce ta amsa da "Ameen" Yayin da Sultan kan shi ya ke a ƙasa.

    Ya kalli Aymana "Inshallah wannan lokacin iyayen ku za su yo tattaki don zuwa taron suna."

Cikin jin daɗi Aymana ta ce "Muna godiya."

"Allah ya baka nasara! Allah ya sa zuwan ya zama har da Kaka." Cewar Sultan

Sai da yayi dariya kafin ya ce "Lallai kam ina tunanin har da ita."

"Allah ya kawo mana su lafiya."

Mai martaba ya numfasa "Sai kuma magana ta gaba."

Sai da gaban su ya faɗi cikin sauri suka ɗago suka kalli Mai martaba, ya kalle su tare da cewar "Akan ka ne Sarki Sultan."

Sultan Amin ya ƙara matsawa yana sunkuyawa ya ce "Allah ya ja zamanin ka."

"Me ke faruwa a masarautar ka? Me ke damunka? Ina jin maganganu suna rewaɗe nahiyoyinmu, shin Sarkin masarautar Toro yana da matsala da mulkin shi ne?"

Ajiyar zuciya Sultan ya yi, lallai ya san dole za a ringa yawo da zancen shi a cikin masarautun.

"Allah ya baka nasara! Babu komai."

Cikin sauri Aymana ta ce "A'a Sultan, Bab..." Sai kuma ta yi shiru ta kasa ida maganar.

Shi kam Sultan har lokacin kan shi a sunkuye ya ke. "Ina jinki Aymana."

Gyara zama tayi tare da faɗawa mahaifinta halin da magauta suka fara saka Sultan, shiru na wani lokaci kafin Mai martaba ya fara Addu'o'i ya kalli Sultan "Dama dole sai ka tashi tsaye da addu'a Sultan ganin yadda mulkin gidanku ya zo maka a lokacin da ba a yi tunani ba, kuma akwai masoya karagar bayan kai."

"Haka ne Baba, mun ƙara dagewa fiye da da, yanzu haka muna amfani da Addu'o'in kariya da Kaka ta aiko mana."

Shawarwari ya ci gaba da ba Sultan tare da faɗa mashi matakan da sarakuna su ke ɗauka don gudun maƙiya su cin musu.

"Sannan kuma ka kiyaye fitar da takalmin ka a ko ina, kar ka kuma cire takalmi a fada, in da so samune ma ya kasance har karagar ka, kana zama da takalmin kane."

Aymana ta ɗago da sauri "Me amfanin hakan Baba?"

"Takalmin wani babbar hanyace, ta amfani dashi don ganin an karya Sarki, ana iya saka wani sihiri aciki, Sarakuna su taka ba tare da sanin su ba."

"Zamu kiyaye Inshallah" cewar Sultan.

Kuyangi suka fara shigo da abinci da kayan motsa baki, sun jima kafin Mai martaba ya dawo suka ci gaba da tattaunawa akan lamarin Sultan, Yayin da Aymana tayi bankwana da mahaifinta ta shiga ciki.

Ba ƙaramin daɗi Mai martaba ya ji ba da ziyarar da Sarkin Bilyam ya kawo masu, tabbas yasan yanzu sun riga sun zama ɗaya sun kawar da duk wata gaba a tsakanin su.

Bayan shigar Aymana aka fara shiga da kayayyakin da Mahaifinta ya kawo ma masarautar don murnar samun Magaji.

Kowa yayi mamaki, to amma daga yanayin Aymana sun fahimci ta fito daga Babbar masarauta da suke taƙama da dukiya fiye da sauran masarautun nahiyoyin.

***

Ranar safiyar suna kowane ɓangare ya tashi da murna, kowa yayi mamakin sunan Waziri da Sultan ya sakawa yaron, Ayda murna tayi acewarta sun zama ƴan sawun gaba, tunda har mahaifinta ya ke da darajar da za a sakawa Magajin masarautar sunan Waziri.

Innar Ayda tana zaune gefen Waziri ta kalli Waziri da ke huci "Ai wannan aikin na ja'irar yarinyar nan ne, na san ita zata saka Sultan saka sunan ka, a maimakon sunan Mai martaba."

Kwafa Waziri ya yi "Ta san idan har Sultan ya saka sunan mahaifin shi yaron zai samu gata shi yasa tayi hakan."

Goggo ta shigo tana mai riƙe baki "Daga cikin gidan Sultan nike, Anya kuwa Yarinyar nan Aymana ta san dukiya?"

Gaba ɗaya suka kalleta "Me ya faru?"

"Ta aiko da kayan suna, maƙudan kuɗaɗe ga Jaririn, ta bawa Ayda kaya na alfarma, ta kuma yi kyaututtuka ga Bayi da Kuyangin gidan nan."

"Tabdijam!" Waziri ya faɗa kamar mace "Da biyu take waɗan nan abubuwan, ba da zuciya ɗaya ba."

Goggo ta taɓe baki, tana ficewa zuwa ɓangaren ta.

Gimbiya Ayda ce zaune ta saka kaya a gaba tana dubawa, duk a cikin kayan da take dasu ta sani babu masu kyaun ado kamar wanda Aymana ta kawo mata.

Wurgi tayi da Alkebbar data ɗaga, Jakadiyya ta shigo tare da faɗin "Allah ya baki nasara  ana jiran Magajin gobe don ayi ma shi Askin."

Nuna mata yaron tayi, Jakadiyya ta ɗauka ta fita dashi, cikin salon munafunci da son abin duniya Jakadiyya ta fara yin wajen Aymana da yaron.

Ta na zaune kan kujera, lokacin tana shirin fita don amsa kiran Sultan, Jakadiyya ta zube gabanta "Allah ya ja zamanin jarumar mace, Gimbiya da babu kamarta, Magajin Sultan ya zo gaisheki."

Wani haushi Jakadiyya ta bata, ta juya tana kallon Kaka da ke zaune kan kujera, Aymana ta ji kamar ta kori Jakadiyya da yaron.

Kaka ta kalli fuskar Aymana hakan ya sa ta ce "Maraba da Magaji, lallai munyi farincikin zuwan shi."

Wani shu'umin murmushi Aymana tayi ta saka hannu ta amshi yaron tare da miƙewa, ta kalli Jakadiyya "Zo muje."

Jakadiyya ta bi bayan Aymana, Sai taga sunyi hanyar turakar Sultan, cikin Sauri ta buɗe mata ƙofa suka shiga.

  Ya na zaune saman kujera Aymana ta nufe shi "Ga yarona yazo gaishe da ni, amma ina tunanin wannan aikin na Jakadiyya ne."

Cikin sauri Jakadiyya ta zube agaban su, tare da faɗin "Allah ya ja kwana, a gafarce ni."

Sultan bai yi magana ba har lokacin sai kallon adon Aymana da yake yi har lokacin, Aymana ta kalli Jakadiyya "Kin ga dacewar a kawo min Magajin Sultan shi yasa kika kawo shi."

"Allah ya huci zuciyar ki."

Ta juya ta kalli Sultan ta nufi cinyarshi ta ɗora mashi yaron "Ka ƙara saka mashi Albarka."

Sultan ya sa Hannu ya riƙe yaron, yana kallon shi, yadda ya saka hannun shi biyu yana wasan jarinta.

Aymana ta miƙe tsaye tare da faɗin "Jakadiyya."

"Afuwa nake nema akan karambani da na yi."

Yar dariyar mugunta Aymana ta yi ta ce "Dole na baki tukuici mai girma akan kawo min Magajin Sultan don na ganshi."

Sultan ya ɗago yana kallon Aymana, kafin ta ci gaba "Jakadiyya tukuicin ki ya kasance kujerar Hajji na maki alƙawarin hakan."

Wata irin razana Jakadiyya tayi, ta kuma matsawa tana kama ƙafafun Aymana tare da rasa abin cewa sai ta fashe da kuka don murna "Na gode! Na gode! Allah ya ja zamaninki, ya kuɓutar dake daga sharrin masu sharri."

Tayi maganar tana komawa gaban Sultan da godiya, amma ko motsi Sultan Amin bai yi ba saboda Izza.

Jakadiyya ta miƙe "Za a kai magajin gobe Aski ne wanzami yana jira."

Aymana ta amshi yaron daga hannun Sultan ta miƙawa Jakadiyya.

Jakadiyya na kaiwa ƙofa ta fara juyi tana guɗa da murna, ta buga ƙofa da ƙarfi.

Hankalin kowa yayi kan Jakadiyya ita kam dama abu ga mai baki, ta fara yekuwa tana sanar da mutanen wajen, kujerar Hajji da Aymana ta bata, dama masu kiɗa sun fara haɗa kayan su, haka suka cigaba da kiɗe-kiɗe sun san cewar Aymana tana fitowa za ta yi masu wankan dukiya. 

***

Fitar Jakadiya Sultan ya maido hankalin shi kanta "Sultan ya kasa gane asalin Gimbiyar ta shi, shigar ki ta ƙayatar."

Murmushi tayi tana kallon kayan jikinta, ta matsa gaban shi, tare da dafa kafaɗar shi "Ina ɗauka a shigar jikin Jagoran mu, babu dacewar a yabi shigar Gimbiya."

Hannunta ya ruƙo "A gaba na kin yi kyautar kujerar Hajji tukuicin kawo miki Magaji."

"Haka ne! Allah ya taimakeka, na rasa me zan mata don farinciki."

Murmushi ya saki "Nima kin kawo min Magaji na ganshi, ki na da naki tukuici daga Sultan."

Cikin jin daɗi ta ƙara ruƙo shi "Lallai wannan rana mai girma ce, me tukuici na?"

"Kasancewar Gimbiya mata a wajen Sultan abin faharin shi, hakan ya baki damar zaɓar tukuicin ki."

Shiru tayi tare da fara tunani, wata zuciyar ta fara mata ƴan saƙe-saƙe akan zaɓin daya bata, ta kalle shi dai dai lokacin da wata zuciya ta raya mata dama tukuicin ya zama Takobin masarautar su.

Da sauri ta kauda tunanin tare da rungumar Sultan cikin sauri "Sam Gimbiya bata yi tunanin zaɓi za a bata ba."

Tsaye ya miƙar dasu ta hanyar riƙo ƙugunta, ya duƙar da kanshi jikinta yana mai shaƙar ƙamshin turarukan da tayi amfani dasu.

Wani numfashi ya fara sauke mata a kunnuwa, hakan yayi sanadiyar macewar jikin ta, ta saka hannuwanta tana riƙo kafaɗun shi, maido fuskar shi yayi akan nata, wata irin soyayyar ta ce take fuzgar shi, ya kai bakinshi kan nata yana mai haɗa laɓɓansu.

Aymana ta ɗan kauda fuskarta cikin jajircewa "Gimbiya za ta yi tunani akan tukuicin ta."

Ta faɗa tana janye jikinta, Sultan ya ce "Na shirya walima don cin abinci ga mutanen gidan nan, da Daddare kowa zai halarta."

 "Mu na godiya" ta faɗa, Sultan ya ɗan janye jikin shi "Zan je fada, sai zuwa yamma zan shigo, wannan taron matan naku ne bana so."

Murmushi tayi "Muna jiran fitowar ka."

"Zan bi ta ƙofar baya ne ai."

Dariya tayi, tasan don kar ta kuma tsare shi ne a fili, haka ta fito dai-dai lokacin an miƙawa Jakadiyya Jariri an gama mishi Aski.

Aymana ta kira Jakadiyya, Jakadiyya ta rusuna "Allah ja da ran Uwar gidan Mai martaba."

"A sanar da wanzami ya shirya zuwa Umara tukuicin Aski ga Magajin Sultan."

Ihu aka saka ana murna, Aymana ta shigewarta ɓangaren ta.

Kamar wasa gida ya rikice da surutai da ƴan maganganu, ga gida ya cika, da yawan baƙin da suka zo har leƙawa suke ganin Aymana.

Gimbiya Mai gado kuwa anan sashen  Aymana ta yi zaune, hakan yasa Aymana bata wani saki jikinta da su ba, sai dai komai tana yin shi ne a gadarance, tare da cikar Izzarta.

Haka aka gabatar da gaggarumin taron suna daya ƙayatar da kowa, an ci an sha, bayi sun samu walwala, kuyangi suna jin daɗin Aymana a gidan nan.

Haka da dare aka fara gudanar da walima, a wannan lokacin da mutanen gidan sun kai maƙura wajen tsorata da Izza irin ta Aymana, sun tabbatar mulki a jininta yake.

Wanann lokacin tayi komai nata ne da wani salon, ta bawa Sultan Amin damar gabatar da kyaututtukan shi ga Gimbiya Ayda da jaririnta.

Mutanen gidan sun san tuta tana hannun Aymana ne, yayin da Magajin Sultan ya zama kariya ga Ayda, ganin yadda hankalin Sultan kacokam yana kan Aymana ne.

Wani akwati Aka miƙawa Farida tare da shaidamata wannan kyauta ce daga Sultan zuwa ga Aymana.

Kowa na wajan akwatin yake kallo, wanda komai na akwatin anyi shine da kwalliyar duwatsu masu kyalli da zagayen zinare.

Ayda ta kalli Akwatin cikin baƙin ciki, ta juya tana kallon su Goggo da suka riƙe haɓa, babu damar magana.

Aymana kuwa wani kalar murmushi take fitarwa a fuskarta, hakan ya baiyyanar da kyawunta.

A hankali ta miƙe ta anshi akwatin, ta kalli kanwarta Bilkisu, cikin sauri Bilkisu ta taso ta na zuwa wajenta, Aymana ta miƙa mata.

Ta maida hankalinta kan kujerar da Sultan yake, ta fara tattaƙi suwa wajen, ɗan nesa da shi ta durƙusa tare da naɗe ƙafafuwanta, batayi magana ba sai sunkuyawa da tayi alamun godiya.

Shi kanshi bai san lokacin da fara'a ta baiyanar mashi ba, Aymana tana amfani da salon sanin rayuwar sarauta, dole tana daraja shi tana kuma bashi girmamawa a gaban kowa.

"Sarki ya amsa! Mai martaba ya jinjina! Ƴar mutanen Bilyam, mata a babbar masarauta gaisuwar ki ta karɓu! Mai martaba yana godiya."

Abinda fadawan Sultan Amin suka faɗa kenan, hakan yasa Aymana ta miƙe tana ƙara sunkuyawa ta baro wajan zuwa mazaunin ta.

***

Ana gama hidindimun suna, kowa ya nutsu a gidan, Aymana ta sha jinin jikinta da Sultan, ta fara kame kanta, wanann lokacin tana son kawowa kanta daraja ne.

Ta fara tunanin koda ba su son juna amma kulawar yana da muhimmanci, me dalilin shi na ƙin nemar ta.

Ta fita harkar mutanen gidan da al'amurran su, a yanzu Ayda ta dawowa mijinta hakan yasa ta bar mata shi.

Abu ɗaya Aymana kawai take yi, kula da shi da kuma sanin abinda ke gudana a fadar shi, kullum burinta ganin ya samu lafiya.

A ɓangaren Sultan ya shiga damuwa da tashin hankali akan matakin da Aymana ta ɗauka, yana son sanin dalilin hakan amma tsananin izza da isa ya hana shi, a yanzu shima yaɗan janye kamar yadda take mi shi.

***

Aymana ce ta shiga ɓangaren Sultan, Abul lokacin har ya fara iya zama, Yaron yana zaune, hakan ya sa ta tabbatar Ayda tana ɓangaren.

Aymana ta kalli yaron tana mishi wasa, bai ko motsa ba sai kallonta da yake yi, Aymana ta zauna "Ko Sultan ya gabatar da karatun shi kuwa?"

"Na gabatar." Ya faɗa yana kallon wajen da ya aje ƙur'an ɗin hannun shi.

Ta ɗauki yaron tana faɗin "Magajin Sultan fatan kana lafiya."

Sultan ya kauda kanshi daga kallon su, Aymana ta aje Yaron, ta yi hanyar fita "Ina zaki je?"

"Cikin gida, ina son gaida Gimbiya Ummi ne."

Bai mata magana ba ta fice dama yasan bakwai zaman ne zata yi ba, wajan Gimbiya Ummi ta shiga, tana zaune da Saratu suna fira Aymana ta gaida ita "Yauwa Aymana ya kuke?"

"Lafiya lau, Allah ya taimakeki, dama ina son ganawa da Mai martaba tsohon Sarki ne."

Gimbiya Ummi ta kalleta, tana nazarinta "Ko da wata buƙata ne?"

"A'a ina son magana da shi ne dai."

"Zaki iya ganin jakadiyya."

Bayan ta aika Jakadiyya ta dawo tare da sheda mata ya bata izinin zuwa hakan yasa tayi bankwana da Gimbiya ta nufi wajen shi.

Yana zaune kan kafet, cikin ladabinta ta gaidashi ya amsa tare da faɗin "Lafiya kuwa Aymana?"

"Allah shi taimakeka, akan Mai martaba ne, muna son samun wata mafita, game da wannan abin, Karfa a saka ido har abin ya shafi Mulkin shi."

Ajiyar zuciya Mai martaba yayi "Hakane Aymana, amma ya sanar dani duk wani matakin kariya kuna yi, yanzu me abin yi?"

Shiru na wani lokaci tana tunani zuwa can ta ɗago "Sultan ya koma kamar da, ko babu daɗi, amma muna muƙatar wanda zai tagaza mashi."

"Kamar wa kenan?"

"Zai zama wani yardajjen Bawa da ya jima a masarautar nan, wanda zai iya riƙe amanar Sultan."

Shiru Mai martaba yayi kafin yace "Uzairu zai iya."

"Me ya sa ka zaɓe shi, ko kana da wata shaida akan shi?"

Mai martaba ya nunfasa "Shine na yarda da shi, a cikin bayin gidan nan."

"Mun gode Baba, in sha Allah zan zauna da shi kafin faruwan hakan."

***
Kwance yake yana tunani akan Aymana, sam ya sani baiyi mata adalci ba, to amma shi yana ganin bashi da wani laifi ganin babu haɗuwar kai a tare dasu.

Damuwa sosai yake yi, ya riga ya san Aymana itace ƙashin bayan shi, ta dalilinta ne ya samu komai na mulkin shi, dole zai kawar da komai don ganin ya ɗaga darajarta, kamar yadda ta ɗaga ta shi darajar ta kuma yi ƙoƙari wajan bashi kariya.

Turo ƙofar ɗakin tayi tare da Sallama, ya amsa yana mai binta da kallo, tun zuwanta masarautar shi, har yanzu babu wani sauyi na jiki a tare da Aymana.

Ta yi wajan kujerar dake kallon gadon ta zauna "Ko zan iya yin magana da Mai martaba?"

Zaune ya tashi "Ina jinki!"

Sai da tayi kamar ba zata yi magana ba kafin ta ce "Akan zaman ka fada n..."

Ɗaga mata hannu ya yi "Ya zuwa yanzu ya kamata ki fitar da hannunki, bana buƙatar haka..."

Kafin ya ida Aymana ta kuma kallon shi, cikin wani salo ta ce "Dama nasan baka buƙata, na yi zama da Mai martaba, zaka samu tagazawar Uzairu ne."

Shiru yayi mata, duk da abinda yayi na dakatar da ita bai sa ta fasa isar da saƙonta ba. "Me kike tunani."

"A tunanina zai zamar maka mai duba komai da kula dakai a mulkin kafin muga sauyin da Allah zai kawo."

Miƙewa yayi tsaye ya kamo hannunta "Har yanzu aikin Alkhairinki baya ƙarewa ga mijinki."

"Ina yi ne don kishin masarautar ka." Ta faɗa tana ɗan janye hannunta daga na shi.


Cikin ɗan lokaci Sultan ya dake yana cigaba da Mulkinshi, duk da baya jin daɗi amma yana jajircewa don ba ma Aymana kwarin guiwa.


An jima a haka, Waziri da Yarima Saifu suka fahimci salon da aka sauya daga Aymana ne, hakan ya ƙara ɗugunzuma zuciyar su.

Yarima Saifu ya gama faɗawa Mahaifiyar shi komai,   don ta fara jin daɗi ɗanta ya zama shi ne makusanci a fada.

Wata Baiwa Gimbiya Mai gado ta kira tana shaida mata, tunda Har Aymana ce bangon da Sultan yake jingina dole su murƙusheta ta hanyar ƙasƙantar da ita da duk ƙudurinta.

***

Har Yaron Ayda yayi shekara, mutanen gidan suna zuba ido daga ɓangaren Aymana amma shiru, tun ana gulmar a ɓoye har zancen ya zo mata.

Hakan yasa Ayda ta fara rewaɗe gidan da cewar Aymana ma bata haihuwa, Waziri kuwa ya kwantar da hankalin shi, a ganin shi sihirin da yayi na kar Aymana ta kawo Magaji a gidan shi ne ya tabbata.

Aymana tana zaune da Mama suna labarin yanayin gidan, wanann lokacin Mama ta daure wajan tuhumar Aymana da maganar haihuwa  "Haba Mama kar ki saka kanki damuwa, su haihuwar ta dama, ni babu abinda yake damu na."

"Amma Aymana ke fa Likita ce, ba ki ganin ko akwai wata matsa a lafiyar ki."

"Na yi duk wasu gwaje-gwaje babu wata matsala, lokaci na zuwa Mama."

Ƴar dariya Mama tayi "To Allah ya kawo shi Gimbiya."

***

A irin buri da yanayin soyayyar da mutanen gidan suka ɗaura akan Abul, Ayda tana ganin Abul shine zai gaji sarauta, hakan yasa lokutta da dama har kirari take mishi agaban mutanen gidan ko kunyar ɗan fari ba ta yi.

Aymana ce ta ci karo da Abul, bin shi tayi da kallo yana sauri zai yi ɗakin Mamanshi cikin tafiyar rashin kwarewa.

Wani nazari take akan yaron, hakan yasa ta jawo hannun shi, ta tsugunna tana mashi magana.

Bai bata amsaba sai idanuwa da yake zuba mata tare da gwaranci, yaron ya fizge ya na rugawa, Aymana ta miƙe ta bar wajen.

Sashen Gimbiya Ummi ta nufa sun jima suna gaisawa kafin ta ce "Gimbiya Ummi ko Abul ya shigo nan yau kuwa?"

Jim tayi tana nazarin Aymana "Me faru ne."

"A'a Gimbiya babu komai, bana so ace na saka kaina abinda babu ruwana.

Salati Gimbiya Ummi ta yi "Aymana kar dai Abinda Sultan ya faɗa min akan yaron kika gani."

Kenan Sultan ya kula da yaron amma bai mata magana ba, shiru ta yi kafin tace "Allah ya taimake ki, Me Sultan ya gani?"

"Mun zauna da shi ne, ya sanar dani yaron a ido kamar lafiyar shi lau, amma a yananin abubuwan da yaron yake yi kamar akwai junnu-junnu a tare da shi?"

Zaro ido Aymana ta yi "Anya dai, Ni a ganina kamar bashi da yanayin wayo ne."

Gimbiya Ummi tace "Haba Aymana ke baki lura yayi kalar dolaye ko sama-sama ba?"

Sun jima suna tattauna zancen, Kamar wasa gidan ya baibaye da maganar rashin Nutsuwar Magajin Sultan, mutane da yawa sun lura amma babu damar faɗa.

Wannan abu kuma shiya tashi hankalin Ayda da Waziri  haka wasu daga cikin magoya bayan su.

***

Aymana ta yi jiran Ko Sultan zai mata magana akan Abul amma shiru bai nemeta da maganar ba, ita kuwa duk ta shiga damuwa tare da tausayin yaron, ta na son samun hanyar da zata taimaka don ganin lafiyar yaron sai dai tasan sai da yardar Sultan ɗin hakan zai faru.

Yau yana wajan zaman shi na hutawa dake bayan falon shi, Aymana ta amshi kayan lambu dake hannun Farida ta ida isa da su.

"Allah ya taimaki Sultan."

Ya ɗago daga kan wayar da yake dannawa ya aje tare da ƙare mata kallo, Aymana ta ajiye kayan lambu, tare da faɗin "Barka da hutawa."

"Yauwa."

Shiru na wani lokaci, Aymana ta ɗan saki jiki, ta na mai shigar mashi da zancen Abul,  cak Sultan ya tsaya yana kallon ta, bata ida gamawa da matsalar shi ba zata ɗora matsalar Abul.

Bai san wace iriyar zuciya mai kyau Aymana take da ita ba "Na kula da yaron." Ya bata amsa.

"Amma Allah ya taimakeka Me yasa baka ɗau hanyar nema mashi lafiya ba."

Shiru yayi kafin ya ɗaga baki "kenan baki gama fahimta, ko sanin halin mutanen gidan nan ba Aymana, duk burinsu da ƙulunboton su akan kujerata ne sannan kum..."

"Amma hakan ba zai shafi neman lafiyar yaron ka ba."

Murmushi yayi mai ciwo "Sam ba sa da burin ganin na samu Magaji, hakan shine ya shafi lafiyar Yaro na."

Cikin rashin fahimta ta matsa gab da shi "Ban fahimceka ba."

"A dai-dai lokacin da Ɓangaren Gimbiya Mai gado suke sihirin su akan kar na samu Magaji, a lokacin Ɓangaren Waziri suke sihiri akan kar Magaji na ya zama ke ce mahaifiyar sa"

Da sauri ta riƙo hannun shi, za ta yi magana Sultan ya ci gaba "Wani irin asiri suka ƙulla daga duka ɓangaren ta yadda yaron da zaki haifa ba zai zo duniya ba."

Yayi maganar yana riƙo hannunta "A bincike da nayi, na gano wannan baƙin sihirin ne ya yi matuƙar tasiri wajan komawa kan Abul."



*HALILOSS*
[10/29, 11:31 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*Alhamdulillah jikina yayi sauƙi, Na gode sosai da Addu'o'in ku, Naji daɗin yadda kuke neman Littafin MASARAUTA sai yanzu ne na gane ana duba littafin, inshallah zaku ci gaba da ganin littafin kamar kullum.*

*SHAFI NA TALATIN DA ƊAYA. 31*

Aymana ta ji wani tashin hankali da maganganun Sultan "Wannan wace irin rayuwa ce Sultan?"

Shiru yayi tare da jingina jikin shi ga kujera "Wanann shi ne abinda ya faru, wanda na san ba kowa ne zai gane hakan ba Aymana. Allah ya gani ina tausayin Abul."

Hawaye ne suka gangaro daga idanuwanta, ta saka hannu tana gogewa, lallai ta san sun saka rayuwar yaron a cikin hatsari, ta juya ta kalli Sultan "Ba a jiye su, don Allah a fara nema mashi sauƙi tun kafin abun ya zama wata matsalar kuma."

"Zan saka shi a Addu'o'i na, ina sha Allah."

"Ameen" ta amsa tare da miƙewa ta matso mishi da kayan lambu, ta sa hannu ta ƙara gyara fuskarta, kafin ta yi hanyar barin wajen, ido kawai Sultan Ameen ta bita dashi.

***
Sai da aka ƙara ɗaukar lokaci, kafin maganar rashin lafiyar Abul ta baiyana a gidan, Ayda ce tsaye gaban Sultan tana kukanta, tsawon lokaci bai mata magana ba "Taya za a ɗau ciwo a ɗorawa yarona, wannan ai sharri ne."

"Ayda!"

Ta ɗago ta kalleshi "Ke baki kula da Abul ɗin bane ko me?"

Sarai ta sani amma bata san ta ina zata ɓullowa lamarin ba "Ai nasan dole sai Abul ya ga taskun rayuwa a gidan nan, musamman ga mutanen da suka zo don neman shiga da kuma..."

Wata irin tsawa Sultan ya daka mata, saboda ya fahimci tana so ta ce Aymana ce tayiwa yaronta sihiri, abun ya baki mamaki wai su ba zasu taɓa yin hankali ba. "Sai yaushe hankali zai shige ki ne, ba ki ta lalurar yaron ki, sai ma neman abin abun ki ke?"

"Amma ai..."

Kafin ta ida Sultan ya nuna mata ƙufa cikin zafin zuciya ba tare da yayi magana ba, ta gane ran shi ya ɓaci Ainun, hanyar fita tayi tana mai kuka.

Kuyangin dake wajen suka bita da kallo tare da fara gulamace-gulmace, ɓangaren  Waziri ta nufa ta same shi tsaye yana kai kawo Ayda ta fasa kuka mai tsuma zuciya, Waziri ya bita da kallo "Dama baƙin ciki ake kar yaro na ya gaji sarauta shi yasa aka yi mashi haka."

"Ayda ba da ke suke yi ba, wannan faɗan da ni suke wallahi, yanzu yaron da muka ɗaura burin mu akan shi shi ne sukayiwa haka."

Inna ta aje tire ɗin hannunta "Amma wallahi ban yafe ba, kuma idan har ba a ɗau mataki ba ..."

Gani tayi Waziri yayi zama dirshen a ƙasa ya dafe kai, yana karanto salatin da babu shi a zuciyar shi, wasu zafafan Hawaye suka biyo kuncin shi "Duk daɗewar da nayi cikin son ganin na jagoranci gidan nan har yau ban samu sa'a ba, wallahi wallahi wallahi na yi alƙawarin sai dai ayi biyu babu." Yayi maganar tare da miƙewa ya nufi cikin gida.

***

Jakadiyya ta yi shewa tana mai kallon Gimbiya Mai gado "Me na faɗa maki? Wannan kaɗan ma suka gani, ai sama tayiwa yaro nisa."

Gimbiya Mai gado ta buga cinya ciki tana sakin shu'umin murmushi "Sai dai abi wani sarki, amma nan dai zance ya ƙarare, ba ki ga Waziri har ya fara tada kafaɗa ba, wai shi jikanshi zai yi mulki duk daɗewa.

"Allah ya taimakeki ba zasu taɓa samun nasara ba."

***

Sultan Amin ne zaune kan kujera ɓangaren Gimbiya Ummi, Aymana kuwa tana daga gefen shi, shiru babu wanda yake magana har shigowar Gimbiya Ummi, gaisheta sukayi ta zauna tana amsawa tare da faɗin "Ko Sultan ya dubo jikin Gimbiya Ayda?"

Ɗan dafe kai yayi "Yanzu nake son wucewa daga nan."

"Ina tunanin kamar har da damuwa da ta saka wa ranta akan ciwon Abul"

Shiru Aymana bata saka masu baki ba, sai dai ta ji tausayin Ayda, gudun kar su ga kamar wani abu hakan ya sa tace "Tana ɗakin magani ne?"

Sultan ya juyo ya kalleta "Haka aka sanar dani."

"Sai ku je ku dubota gaba ɗaya har ke Aymana." Cewar Gimbiya Ummi.

"Akwai yuwar sai na je turakata kafin zuwan." Sultan ya faɗa yana miƙewa.

Aymana ta miƙe tana ɗan sunkuyawa don yiwa Gimbiya Ummi bankwana, Sultan ma hakan, suna zuwa hanyar fita Saratu ta shigo "Allah ya taimake ka barka da fitowa."

"Bana amsa kalar wannan gaisuwar." Ya faɗa yana wucewa.

Dariya Saratu tayi tana mai bin bayansu, ta riƙo hannun Aymana suka fito tare, a hanyan Aymana take mata tsegumi akan dole Sultan yaƙi amsa gaisuwarta tana ƙanwarshi amma bata damu da sha'anin kowa na gidan ba, balle mulkin shi.

Dariya tayi tace "Ni fa ba na son hayaniyar mutanan gidanan ne."

"Kin fi son zama kina danna waya, shi ya sa ga ki nan babu abinda kika sani na Sarauta."

Taɓe baki tayi tana murmushi, ta tsaya tana faɗin "Sauka lafiya, Ni komawa zan yi, zan zo neman afuwa gun Sultan."

Dariya Aymana tayi, Saratu ta juya ita kuma ta bi bayanshi suna tafiya kamar yadda suke.

***

Yamma na yi Sultan ya aikawa Aymana akan ta fito za suje duba Ayda. A zaune ta same shi sanye da shadda launin bulu mai haske, babbar riga da rawanin shi suna akan kujera, Sumar kan shi ta sha gyara sosai, ta kwanta, kamar yadda sajen shi ya gewaye farar fuskar shi.

Shiga tayi tana ɗan murmushi "Allah ya taimaki namijin zaki."

Binta yayi da kallo yana nazarinta, sai dai bai yi magana ba, ta ɗan sunkuya ta ɗauki rawanin tana dubawa, ta matso kusa da shi "Barka da hutawa."

Ƙamshin turarenta ya doki hancinsa, hakan yasa shi ɗan lumshe ido "Sultan bai gama shiri ba kenan?" Ta faɗa ba tare da jin komai na rashin amsawar shi ba, don ta san komai na sarauta, shiru ma amsace a wasu lokutan.

Gaban shi ta tsaya ta saka hannu tana fara shafa lallausar sumar shi, cikin wani irin salo, sai lokacin ya ɗan yi murmushi "Sabon aski ne aka..."

"Lallai da Gimbiya tana kusa da ta bada lada mai tsoka ga mai askin." Tayi maganar tana aza mashi rawanin, hakan yasa ya riƙo hannuwanta duka biyu, ya kalleta, tare da miƙewa tsaye.

"Ko Gimbiya ta manta da babbar riga da Alkebba kafin rawani?"

Sai lokacin ta tuna, hakan ya sa ta saki murmushi mai sauti ta ce "kyawun sajen Sultan ma ka ɗai ya isa mantar da ni." Murmushi yayi shima yau yana ganin kamar akwai tsokana a tare da ita, sai dai kuma ganin shi ne yasata shiga wani irin shauƙi.

Ta ɗan janye hannun ta daga riƙon da yayi mata ta aza rawanin akanta saman ɗankwalinta, Sultan ya bita da kallo, tana kwasar Alkebba ta nufo shi, ta bude babbar rigar ta ɗan ƙara tsayi tana saka mashi ta dawo tana gyara wuyan rigar da kuma naɗewa akan kafaɗa.

Har lokacin rawanin yana akanta, hakan ya ɗan yi mata kyau, kasancewar yau rawanin bula ne mai turuwa, tana aza mashi alkebba ta aza hannu akai zata cire rawanin.

Sultan ya riƙe hannunta "Ki bar shi a haka Aymana."

Zaro ido tayi tana kallon shi, ɗaga mata gira yayi "Akan ki naga yafi kyau, akan ki ya dace ya zauna Aymana, na fi son ganin shi anan, Me amfanin shi akai na bayan kece komai nawa a mulkina." Yayi maganar cikin sanyin murya da sam Aymana bata san Sultan yana da shi ba.

Ta ƙara matsawa sosai gaban shi, zata yi magana ya katseta "Kullum ke ce mai tagazawa rawanina, me don ya koma akan ki?"

    A hankali ya gewaya zuwa bayan ta tare  da zagaya hannun shi akan cikin ta, kanshi ya daura a kafaɗar ta, yana goga  hancin shi cikin tsananin damuwa da bukatar kasancewa da ita na har abada.

   Mutuwa jikinta yayi bata san lokacin da ta rufe idanun ta ba, tana kara jingina bayanta a faffaɗar kirjin shi. Zuciyarta tana wani irin bugawa, wani irin kaunar shi da begen shi yana ƙara tabbatar a zuciyarta, bata san yadda aka yi hakan ba.

Sai dai bururrukan da suke danƙare bisa zuciyarta ba zai barta ta cimma matsaya akan Sultan dinta da yake shirin bata kome na shi ba.

A hankali ta cire rawanin ta riƙe a hannunta sannan ta janye jikinta daga na shi , ta ɗan sunkuya cikin girmamawa "Ina mai neman afuwar Sultan akan rawanin shi da na saka, lallai rawani yana da girma na sani, idan da wani yayi amfani da shi ba ni ba, lallai hukunci zai zama mai tsanani, zai yiwu ma ko waye ya aikata hakan ya zama cikin bayi marasa galihu."

Ajiyar zuciya Sultan yayi ya kama kafaɗarta tare da haɗata da ƙirjin shi, Aymana ta cigaba da magana "Idan kuwa har hakan ya faru na san Mai martaba ba zai taɓa amfani da rawanin ba, don zai iya kasancewa ko akwai wani sihiri da za a aiwatar ta hakan."

Cikin sauri Sultan ya anshi rawanin daga hannun Aymana ya aza akan shi, sam babu wani zargi tsakanin shi da Aymana, haka ne maganarta za a iya yiwa sarakuna sihiri ta amfani da rawanin su.

Ya gyara rawanin sosai ya ƙara matseta jikin shi "Ina so Gimbiya ta sani, Sultan ba shi da amintacce kamar matar shi, haka babu zarginta a tare da shi" yayi maganar tare da ɗago kanta suka haɗa idanuwansu yace "Ko kin manta ke ce malamar lafiyata?"

Murmushi tayi har kumcinta ya lotsa, Sultan ya duƙar da kanshi, cikin bugawar zuciya ya kai bakinshi akan wuyanta  yana mai sumbatarta, sai da tsikar jikinta ta tashi, cikin dakewa ta janye jiki, tana mai nuna mashi ƙofa.

    Har zai fita kawai ya tsinci kan shi da sake janyo ta. Ya manna ta da bango, cikin wani irin zazzafar kaunarta wanda ya sashi aikata abinda bai shirya mishi ba.

Ya shiga sauke mata wasu tagwayen sumbata da yasa ta kasa tsayawa da kafaffunta, numfashin su yana haɗuwa a tare,  cikin wata wahalalliyar yanayi ta kuma rike harshen shi tana kara tsotsar shi.

  Hannun shi ya kai k'ugun ta, yana kara mannata da jikin shi, bai tab'a kawowa yau zai ji irin gudunmawar da zata bashi ba, sai gashi baki daya ta sussuta  mishi al'amarin shi. Cikin wani irin kwarewa yake tafiyar da hannun shi har cikin rigarta.

 Ƙamƙame shi tayi sakamakon tab'o dukiyar fulaninta, masu laushi, yana kara shafa ta, har zuwa cikin ta, baki daya ta gama narke mishi.

Daga shi har ita basu san zasu iya samun kan su a haka ba, sai dai a fahimtar da tayiwa Sarki Sultan ɗin nata ta fahimci yana bukatar yaja al'amarin ya wuce haka jim yadda yake zuge mata zip din rigarta, hakan yasa ta janye bakinta daga nashi, tana me kifa kanta a kirjin shi, sumbatar kanta yayi tare da cewa.

"Me yasa?"

"Aydah" ta faɗa, baki daya ya manta da wani zancen Aydah, dan haka ya janye jikin shi bayan ya kalle ta, murmushi yayi ƙasa ƙasa ya ce

"Haka Gimbiya zata tafi da kayanta a yamutse?" Ya fada tare da mai da dariyan shi murmushi.

Tura baki tayi domin tasan ba iya kayanta ba, har wanka ya haura kanta,itama cikin zolaya tace mishi.

"Da fatan Sultan zai gana da ruwa!" Murmushi yayi

"Zoki taimaka min" Maƙale kafaɗa tayi cikin kunya tace "Allah ya baka yawan rai, a haka so ake a cinye ni danye ina kuma na kai kaina bandakin ka."

Jinjina kai yayi yana rage kayan jikin shi tare da cewa "Ai haka!" ta gane nufin shi kafin ya gama yunƙurawa ta fice da sauri tana dariya.

Murmushi yayi sannan yace.
"Da kin tsaya mana." 

Bayan mintin kamar talatin suka kuma fitowa cikin farin ciki da annashuwa, ko wannan su yana jin daɗin yanayin da ya kasance ayau.

Ɗakin magani suka nufa, Ayda tana kwance lokacin bacci ya ɗauketa, sun jima a tsaye bakin gadon, Aymana ta nunawa Sultan kujera bai mata magana ba, hakan ya sa ta gane baya buƙata.

Sultan yana kai kawo ya ɗan maida hannuwanshi bayan shi, Aymana ta kalli takardun dake aje gefen gadon da Ayda take kwance, ta bi takardun da kallo.

Ta ɗan jima kafin tayi tunanin duba takardun, ko da akwai shawarwarin da zata basu ta fannin lafiyar Ayda.

Buɗe fayil ɗin tayi, ta fara karantawa Sultan ya bita da kallo kafin ya koma kan kujerar da Aymana ta nuna mashi ya zauna.

Ɗaya bayan ɗaya take karanta takardun, bataga wata matsala ba sosai amma akwai alamar ciwon zuciya ko bugawar zuciyar Ayda ya sauya hakan yasa ta ɗago ta kalli Sultan tare da faɗin.

"Kaga abinda Gimbiya Ummi ya faɗa ko?" ya  kalleta ba tare da yayi magana ba, ta miƙe tsaye tana nufa kan tebur da kayan likitoci suke har zata ɗauka ta duba Ayda sai kuma wata zuciya ta haneta.

Ta dawo ta na ida bin takardun tana karantawa, wata takarda da ta ɗan tsaya kanta, tana ware ido, ta sa hannu tana murza idanuwanta, don gani take kamar gizo takardun ke mata.

Ta ɗago ta kalli Sultan sai taga ya rufe idanuwan shi tare da jingina da kujera.

Gabanta ne ya fara dukan tara-tara, idan har ta karanta takardar dai dai *CIKI* ne ta gani Ayda tana ɗauke da shi.

Aymana ta ƙara karantawa tabbas Ayda tana ɗauke da cikin sati biyar, ciki kaɗuwa da tashin hankali Aymana ta rufe takardun.

Tana dafe kirjinta dake lugude kamar zai faɗo, idanuwanta sun kaɗa sunyi ja, kanta yana sara mata, tunda take duniya bata taɓa tsintar kanta a makamancin wannan tashin hankalin ba.

Ta ɗago ido tana kallon shi, har lokacin idon shi a rufe yake, ta maida kallon ta ga Ayda, da ke kwance, ta fara  tunanin kalar soyayyar da Sultan yake ma Ayda, yau har gashi tana ɗauke da ciki na biyu.

Wani shahararran kishi take ji, ji take kamar ta fasa ihu, ta miƙe tana maida takardun ahankali, ta koma ta yi saurin jingina da bango don ji take ƙafafuwanta ma ba zasu iya ɗaukar ta ba.

Sultan ya buɗe idon shi, cikin sauri Aymana ta daidaita nutsuwarta, ya miƙe tsaye "Ko zamu tafi zuwa dare ma dawo?"

Aymana ta yi sauyin yin hanyar ƙofa jin hawaye na niyar wanke mata kumci.

Bayanshi tabi har ƙofarshi suna shiga, ya zauna yana mai kallonta ita kuma ta nufi ɗakinta dake cikin ɓangaren shi.

Da sauri ta rufe ƙofa, tare da durƙushewa tana sakin kuka, ta saka hannuwanta tana daɗe bakinta.

Wani irin kuka take da sam bata iya riƙe kanta, bata san miye dalilin Sultan na yi mata irin wannan ƙiyayyar ba, a hankali taja jiki ta koma kan gado tana ƙara canza salon kukanta.

Haka tayita zama aganin kukan ba zai fissheta ba yasa ta fara tunanin mafita, wannan Lokacin bata neman shawarar kowa amma dole komai ya zo ƙarshe ta bar mashi gidan shi, duk wani abu da suke ɓoyewa dole su baiyyanar da shi.

Saboda kuka da tasha hakan yasa fuskarta tayi kumburi, fatar idanuwanta suka yi ja, lokaci kaɗan zazzaɓi mai zafi ya rufeta, jikinta ya hau rawar sanyi, barkon dake kan gadon taja ta rufa dashi.

Hawaye sun kasa tsayawa a idonta, kishi ke lallasar zuciyarta, wata zuciyar ta sanar da ita ta bar mashi gidan shi, wata zuciyar ta fara tambayarta miye ribarta nayin hakan bayan bata cimma mata burin ba.

Shawarwari ta farayi, yadda zata ɓullowa lamarin, a take ta yanke shawarar zata yi amfani da damar zuwa lokacin da zai samu lafiya, komai na mulkin shi ya daidaita, daga lokacin zata Ɗ
dauki *TAKOBIN* gidan su, ta barshi tunda babu amfanin zamanta.

***
A tunanin Sultan Aymana wani abu zata ɗauko ta fito, hakan yasa ya barta, sai dai shirun da yaji yasa shi kallon hanya duk bayan wani lokaci.

Agogo ya kalla ya miƙe don yaje yin shirin tafiya masallaci sallar magriba,har ya yi Alwala ya fito, bai gantaba, ya fice masallaci.

Sai da aka gama sallar isha yayi bankwana da kowa, kafin ya dawone ya biya ya duba jikin Ayda kafin ya nufi ɓangaren shi, a ƙofa ya tambaya aka sanar dashi ba aga fitar ta ba, shiga yayi ɗakin shi yayi wanka ya fara shirin bacci.

Wasu fararen kayan bacci ya saka rigar tana da botira a gere gaba, sai dogon wando, ya saka turaruka, ya ɗauki wayar shi har zai kwanta sai ya miƙe ya nufi ɗakinta.

Tura ƙofa yayi ya shiga, kallon gado yayi tana cikin bargo, ya kalli na'urar sanyaya ɗaki dake ƴar ƙara ya nufi bakin gadon yana harɗe hannuwa a ƙirji tare da mamakin yadda har tayi bacci.

Gani yayi tana rawar sanyi, ya matsa gaban gadon sosai tare da faɗin "Gimbiya."

Shiru tayi tare da saka  bargo ta ƙara rufe kunnuwanta haushin muryar take ji, cikin mamaki ya taka gadon kaɗan, ya saka hannu yana buɗe fuskar ta, cikin sauri ta kawar da kanta ɗayan gefen zata mayar da bargon ya riƙo hannunta.

Zaro ido yayi jin yadda jikinta yayi zafi sosai, da sauri ya hau gadon ya na faɗin "Jikin ki da zafi lafiya kuwa?"

Ya yaye bargon ya kalli fuskarta Innalillahi ya fara karantawa ganin yadda ta kumbura, ga kuka da take yi har lokacin "Baki da lafiya ne?"

Ya kai hannun shi ga wuyanta, ya ɗagota ya ɗan janye mayafin data naɗa tun lokacin da zasu fita.

"Yanzu baki da lafiya irin haka ba zaki sanar ba Haba Aymana."

Ya mayar da ita ya sauko yaje ya kashe na'urar data saka ɗakin yin sanyi, ya dawo yaɗagota "Me ke damun ki?"

Sam ji tayi ma bata son ganinshi, ta fashe da kuka, tana kwantawa sosai jikinshi saboda jikinta babu kwari.

Ya ƙara matseta sosai ya saka hannu yana share mata hawayen "Yi shiru bari na kira azo a duba ki."

Aymana ta kaɗa kai, tana riƙo hannunshi da yake danna waya, ya gane nufinta kar ya kira "To haka zaki zauna, bazan lamunta ba." Ya faɗa cikin damuwa, janye jikinta tayi ta koma kan gadon sosai "Kar ka kira, ka bani magani kawai a cikin lokar can."

Tayi maganar cikin rawar murya, Sultan ya miƙe da sauri ya duba, yana nuna mata wanda take nufi, ya kawo mata, ya koma kan ƙaramin firij ya ɗauko robar ruwa da taimakon shi tasha.

"Kin ci abinci."

Kaɗa kai tayi, ya sauke ajiyar zuciya, ta kwanta tana rufe idanuwanta "Sannu." Yace Aymana tayi shiru kawai, shi kuwa gani yake zafin ciwon ne.

Ya ɗauki bargon yana rufa mata, ya sauko daga gadon ya fice, Aymana ta lallaɓa ta miƙe ta samu ta sauya kaya zuwa goduwar rigar bacci ta mata launin fure, rigar tana da wani raga-raga a gaba, sai siririn hannu, iyakar rigar guiwa, ta ɗauki wata hular bacci ta saka ta koma ta kwanta ta rufa, tana mai maida lumfashi da ƙarfi da ƙarfi.

Tsawon mintuna goma sha biyar Sultan ya turo ƙofa da kofi hannun shi, tsaftatacciyar madara ce a ciki, kan gadon ya zaune ya buɗe bargon.

Ya na faɗin "Tashi  ki sakawa cikin ki wani abu."

Shiru tayi mashi, ya sa hannu ya ɗagota tare da bin rigar jikinta da kallo, ya mannata jikin shi, ya kai kofin bakinta, tana son janye jikinta amma tana jin ta samu muhalli ta ɗan sha kaɗan ta janye bakinta.

Ya kuma maida mata "ki ƙara kinga fa baki da lafiya."

Ya faɗa yana ɗan jijjigata alamar rarrashi wasu hawayen baƙin ciki suka ƙara kwararowa ta ƙara kurɓa kaɗan ta janye jikinta, Sultan ya aza kofin saman lokar gefen gadon.

Ya saka hannuwan shi biyu ya gyara mata kwanciya sosai a jirjin shi, ya ja fulo ya jingina bayanshi, ya maida hannunan yana shafa bayanta.

Saukar hawayenta ke ƙara rikitashi, ya rufe idanuwanshi, sam baya son kuka, balle kuma kukan Aymana, kan shi ya aza saman kanta, ya kai hannunshi ya kuma share mata hawaye "Shi kenan ki daina kuka, ba na so."

Yayi maganar yana zame jikinshi, ya kwantar da ita tare da gyara tashi kwanciyar ta hanyar haɗe jikinsu, sosai yake jiyo zafin jikinta hakan yasa ya ƙara haɗe jikinsu, ya kai hannunshi yana shafa bayanta ahankali ahankali.

Aymana ta rufe idanuwanta ta Sultan ya kalleta ya ɗago ya ƙara taɓa wuyanta ya kai kanshi a kumatun ta, ya sumbaceta, cikin wani irin shauƙi dake fuzgar shi, sai da tsikar jikinta ya tashi.

Tayi ƙarfin halin gyara kwanciyarta ta hanyar juya mashi baya, hakan yasa hannun Sultan da yake shafa bayanta ya koma kan cikinta.

Haka ya ƙara shige mata sosai, ya cigaba da shafa cikinta kamar yadda yakewa bayanta.

Aymana jikinta ya ƙara mutuwa, Sultan kuwa yanajin wani yanayi yana ratsa shi, haka yake yawo da hannuwanshi yana shafa cikinta har zuwa kan dukiyar fulaninta, wani abu yake fuzgar shi, cikin kwarewa da lallaɓawa yake shafasu duka biyun.

Aymana ta ɗan sauya yanayi ta ɗauki ɗayan hannunta ta ɗora akan nashi hannun da yake shafa jikinta da shi ta na riƙe hannun.



*HALILOSS*
[10/29, 11:31 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA BIYU. 32*


Riƙe hannunshi da tayi hakan ya sa shi tuna cewar bata da lafiya, nutsuwar shi ya nema, tsawon lokaci Aymana tana riƙe da hannun shi, har bacci ya kwashe ta, sai da ya sauke ajiyar zuciya ganin bacci ya ɗauke ta, ya ƙara gyara kwanciyar shi, ta hanyar ƙara haɗe jikin su, ya jima kafin shima baccin ya ɗauke shi.

Asuba nayi Sultan ya lallaɓa ya janye jikinshi, don tafiya masallaci, ba ya son tashinta, abinda bai sani ba Aymana tana jinshi, ta yi kamar bacci take, tana jin fitar shi ta miƙe ta shiga banɗaki tayi wanka ta fito tana gabatar da salla.

Kafin shigowar shi ta bar ɓangaren zuwa nata, ta jima tana zaune tama rasa abin yi sai tunane-tunane take, can wani tunani ya faɗa mata, ta miƙe ta  fara shirinta.

Sultan yana ɗakin shi, bayan ya tabbatar ta fita, shiri yake don fita fada.

Ƙarfe tara dai-dai Jakadiya ta fara maganganu da guɗa bayan taje dubo Ayda, ta samu labarin tana da ciki.

Kowa na gidan sai da ya shiga kaɗuwa, kafin kace me, gida murna ake kowa na gidan ya samu zancen cikin Ayda.

Aymana tana zaune ta miƙe tana son zuwa wajen Sultan a karo na biyu don taya shi murna.

Sultan ya tsinkayi maganganu dake wakana a gidan, hakan ya ɗaga hankalin shi, kan kujera ya koma ya zauna yana mai dafe kanshi, kenan Ayda ciki ne da ita.

Sai da ta buga ƙofa kafin ta shigo, ganin shi tayi dafe da kai ta yi murmushi "Allah ya ƙara tsawon kwana ga Sultan, Zan zo ace saƙon da aka sanar dani nice zan fara maka albishir."

Ɗagowa yayi ya kalli yadda Aymana ta durƙusa gaban shi, kallon shi take sosai tana son gane yanayin data tsinkaye shi, ganin tana nazari hakan yasa ya fara neman tattaro Izzar shi da mulkinshi.

Ya gyara zaman shi "Ina jinki."

Murmushi tayi "Allah ya taimaki Sultan, Sarki ɗaya tamkar da dubu, idan an bani dama ina da zance baki na."

"Ina jin ki!" Ya faɗa babu alamun fara'a sai Izza dake bibiyar jinin shi.

Aymana ta fahimce shi sosai, hakan ya sa ta fara neman ta ta Izzar tare da faɗin "Farin ciki zuciyar masoyan Sultan, Ina mai sanar dakai Gimbiya tana gab ƙara kawo mana Yaro."

Kuri yayi mata da ido, wai ita baisan kalar halinta ba, sam baison taya zai jawo farinciki ya nuna ba, murmushin yaƙe yayi "Wa ya sanar da ke?"

Ta ɗan sunkuya "Allah ya baka nasara!" Ta faɗa ba tare da ta bashi amsa ba.

Take zuwan su Ɗakin magani ya faɗo mashi, ya kalleta sosai tare da miƙewa "Allah ya riƙa mata!"

Ya faɗa Aymana ta kalle shi, ya gane tana da ko tambaya ya juyo da sauri "Gimbiya zata samu tukuici don sanar da Sultan ƙaruwar da za a samu a gidan shi."

Gyaran murya tayi "Na gode!" Sultan ya cigaba da kai kawon da baima san yana yi ba, Jakadiyya ta turo ƙofa, tana kwasar gaisuwa.

"Allah ya ja zamanin Sarki."

"Da buƙatar wani abu?" Ya tambaya, jiki babu kwari ganin yanayin Sultan tace "Allah ya maka tsawon rai, Abul yana gab samun ɗan uwa!"

Sultan ya juya ya nufi kujerar shi ya zauna, lokaci guda jakadiyya taga Sultan ya fara murmushin da babu shi a azuciyar shi.

"A bata kulawa da abinda ke cikinta."

"Saƙon taya murna daga mutanan cikin gida."

"Na amsa." Ya faɗa.

Miƙawa tayi tare da faɗin Na barku lafiya. Aymana ta miƙe tsaye tare da faɗin "Jakadiyya."

Chak Jakadiyya ta tsaya tare da juyowa tana rage tsayinta "Allah ya taimaki Gimbiya."

"Tukuicin ki yana zuwa gareki."

Murmushi tayi "Allah ya ja zamanin uwar gidan Sultan."

Ta fice, Aymana ta mayar da hankalinta wajen Sultan, ta jima ba ta yi magana ba, haka shima na shi ɓangaren, tana son shigar mashi da maganar bakinta amma kuma tana ɗan shakku a lokacin.

Cikin wani salo da yanayin da ta rasa gane kanta, ta matsa wajen shi tare da zama saman kujerar da yake, ta haɗa kafaɗun su, hannunta ta ɗora bayan shi tana shafa bayan a hankali, Sultan ya fara sauke ajiyar zuciya.

Ya juyo kaɗan yana ƙare mata kallo, a zuciyar shi yana tunanin miyasa cikin ba ajikinta ba, ya yi saurin kai hannu yana riƙo hannunta, ya fara murzawa cikin wani irin salo.

Ya ƙara matsewa jikinta yana haɗe jikinsu, fuskar shi yakai kan tata fuskar sumba ya yi mata a kumatu, kafin ya mayar da bakin shi akan nata cikin sauri da ƙwarewa ya kuma fara tsotsar laɓɓanta kafin ya zura hashen shi yana neman nata harshen.

Cikin rawar jiki Aymana ta ƙara riƙe shi, saboda yadda take jin ba zata iya jurar wannan salon na shi ba.

Hannuwanshi ya sa yana fara shafar dokin wuyanta yana saukowa har kafaɗarta, Aymana ta rufe idanuwanta tana mai ƙara riƙe shi, saboda wani shauƙi dake bibiyar tafikan ƙafafuwanta har saman kanta.

Mayar da hannuwanshi yayi yana matseta yana mayar da numfashi, Aymana ta ɗan janye fuskarta ta mayar ɗayan gefen, ta na jin yadda numfashin shi ke fita da sauri da sauri.

Anan ta samu tana ɗaga bakinta "Sultan yana shirin ƙara samun Magaji, Sai dai ina cikin damuwa."

Ɗago kanta yayi "Damuwa kuma Aymana?" Cikin muryar shi data fara sukuikuicewa.

"Akan Lafiyarka Sultan, Ina nemar mana mafita." Tayi maganar tana janye jikinta daga nashi, tare da nuna damuwa.

"Muna iya bakin ƙoƙarin mu, da aiwatar da Addu'o'i, ina son sanar dakai na shirya maka tafiya zuwa *SAUDIYYA* don neman lafiyarka da kuma ƙara kusanci ga ubangijinmu."

Ajiyar zuciya yayi yana nazarinta, Aymana ta gane yana da tambaya hakan yasa tace "Ina so ne Magajin ka da zai zo, ya samu mahaifinshi acikin mulki da kuma cikar Izza."

Hannuwanta ya kamo, tare da faɗin "Kalle ni Aymana."

Cikin sauri ta kalle shi, tana son fahimtar shi, sai taga ya lumshe idanuwanshi yana sakin murmushi.

Aymana ta miƙe takai mashi sumbata a hanci.

***
Tunda Ayda taji batun cikinta ba shiri ta baro ɗakin magani, dole sai ta fito ta zagaya mutanen gida, haka kuwa akayi ta fito tana cika tana batsewa, duk wata damuwa da take ji akan Abul ta kau, tunda gashi zata kuma kawo wani Magajin.

Lokacin da taje sashen su, bata taradda Waziri ba, Innar ta sanar da ita yana fada yana amsar taya murnar da ake mashi.

***

Iya maƙura hankalin Gimbiya Mai gado yakai ƙarshe wajan tashin, wannan lokacin kowa ya gane baƙin cikinta, ta kalli Yarima Saifu dake kai kawo tace "Lallai Waziri damu yake zance, don ance Ayda tana da wani cikin shine ya wulakantaka agaban mutane."

"Wallahi ya ci darajar bana so zance nayi mashi rashin kunya ya samu Mai martaba, da ko ance ya kalle ni ba zai kuma kallo na ba."

Ajiyar zuciya tayi ta ce "Bari tsohuwar Jakadiyya tazo, lallai ko Ayda ko cikin jikinta ko mu, sai an samu gwani a cikinmu."

***

Ya na durƙushe gefen Gimbiya Ummi da Mai martaba, Mai martaba yayi shiru bayan taya Sultan murnar samun Magaji da zai yi, Sultan ya ɗago ya kalli Mai martaba ya ce "Allah ya taimake ka, dama na zo da magana ne, ina son zanje saudiyya don yin Addu'o'i akan lafiya ta."

Kafin Mai martaba yayi magana Gimbiya Ummi tace "An ya Sultan zaka bar gidan nan a irin wannan lokacin?"

Mai martaba yayi gyaran murya ya kalli Gimbiya Ummi "Ko kayi magana da Aymana akan hakan?" Sanin Mai martaba ne Aymana tana taka muhimmiyar rawa wajan  nemar mashi mafita.

Murmushi Sultan Yayi "Allah ya ƙara tsawon Rai itace ma ta nemi nayi hakan."

Ajiyar zuciya yayi, ya kalli Gimbiya Ummi "Ai shikenan, Allah ya dawo dakai lafiya, Amma wani hanzarin ba guduba."

Kallon shi sukayi, hakan ya bashi damar ci gaba da magana "Lallai dole ka tafi da mata ɗaya cikin matanka."

Gimbiya Ummi ta ɗaga baki zatayi magana Mai martaba ya ɗan ɗaga mata hannu don suba Sultal damar yin magana "Baba ban kaiga shirya hakan ba." Ya faɗa yana mai duƙar dakai.

Mai martaba ya ce "Kaje ka fidda wacce zakayi tafiyar da ita, Sauka lafiya!"

"Na gode!"

Ya miƙe ya fice, Gimbiya Ummi ta kalli Mai martaba "Miye Ayda za ta je ta yi mishi banda rawar kai na banza, yarinyar da bata damu da lalurar shi ba."

Murmushi Mai martaba yayi "Ki bar su dai ki gani."

***

Ayda ce tsaye turakar Sultan, sai dai lokacin baya ciki, ta zauna kan kujera tana jiran shigowar shi, Aymana ta fara buga ƙofar kafin ta buɗe ta shiga.

Ganin Ayda zaune yasa ta ɗan danasanin shigowar har zata juya sai kuma ta fasa, Ayda ta ya mutse fuska ta kalli Aymana ta miƙe tsaye.

Ganin yanayin da Ayda take haka ya tabbatarwa Aymana akwai abinda take son faɗa. Bata ida tunanin ba taji tana faɗin "Har yanzu dai tufa na kariya ga matsiranta, wasu basa gajiya da shiga da fita a cikin turaka amma kuma ba sa yunƙuri mai sauti, Ga wani magajin wannan lokacin sai dai muce aniyar kowa ta bishi." Tayi maganar yana mai taɓe baki.

Aymana ta yi hanyar shiga ciki sam batayi niyar tanka mata ba, cak ta tsaya jin Ayda ta cigaba da magana "Ɗiyar Sarki, matar sarki, hakan kuma bai sa an iya amsar saƙo ta daidai ba, sai gashi ƴaƴan da ba sarautar a gidansu su suke haifar ƴaƴan Sarkin."

Juyowa Aymana tayi cikin ƙololuwar ɓacin rai ta tsaya ɗan nesa da Ayda "Kenan kinsan akwai banbanci tsakanin Mulki da talakawan da ake mulka? Maza ki gyara kalaman ki Ayda kar ki yadda fushin zuciya ya hau kanki."

Ta ƙarashe maganar tana yin hanyar ƙofar fita, don ta fasa shiga ciki, Ayda ta taɓe baki, tasa hannu ta shafi cikinta tana dariya, tare da faɗin "Duk baƙin cikin ki, sai kin ƙara ganin wani yaron nawa."

***

Bayan kwana biyu Aymana tana kishingiɗe a wani wajen zaman hutawa, wayar tace hannunta tana dannawa, Farida ta shigo farfajiyar da saurinta ta rusuna gabanta tare da gaida ta.

Aymana bata ɗagoba "Me ke faruwa?"

"Allah shi taimakeki, Mai martaba ne yake son ganawa dake."

Cikin sauri Aymana ta kalle ta  "Naga kamar lokacin tashin shi fada bai yi ba."

"Haka ne! Allah ya baki nasara."

Saurin miƙewa tayi, Farida ta sa hannu ta gyara mata takalminta Aymana ta zura ta fice Farida tana binta baya.

Yana tsaye a babban falon shi, Aymana ta shiga da sallama, ciki ciki ya amsa mata, ta ɗan ƙara matsawa har lokacin bai juyo ba.

Hakan ya sa tace "Allah ya taimake ka, Na amsa kira cikin gaggawa, ina mamaki kamar lokacin shigowarka bai yi ba."

Juyowa yayi cikin taƙama yace "Ina da muhimman abubuwan yi ne, hakan ya sani shigowa."

"Amma ina Uzairu yake?" Wato bawan da ke kula da shi a fada.

Shiru yayi bai bata amsa ba "Ki shirya tafiyar ki zuwa Saudiyya jibi, jirgin safe zamu bi." Yayi maganar ba tare da kallonta ba.

Aymana ta matsatso "Me hakan ke nufi?"

Ya nufi kujera tare da faɗin "Tafiyar da kika shiya mana ce."

Shiru na wani lokaci, wani sanyi ya ratsa zuciyar Aymana, ba zata iya musa mashi ba, ta matso gare shi.

"Ayda!" 

Sultan ya ɗago ya kalle ta, ta kauda idonta, Murmushi yayi tare da faɗin "Mu duka zamu je."

Aymana ta yi saurin dakewa, ta kawar da kanta "Allah ya nuna mana."

Ta juya cikin sauri tana nufar ɓangaren ta, da tsantsar tunane tunane, yadda za a yi wannan haɗin tsakaninta da Ayda, take ta fara tunanin komawa don sanar da shi, ita zata zauna gida don ta kula da komai.

***

Washe gari mutanen gidan kowa ya san da tafiyar Sultan  zuwa ƙasa mai tsarki, ɓangarorin Yarima Saifu murna suke sun san kafin dawowar shi zasu ɗanɗani romon dake cikin mulkin shi.

Waziri kuwa ya riga yasan Yanzu gari na shi ne idan har Sultan ya tafi, tunda shi za a barwa riƙon gari kafin dawowar Sultan.

***

Ranar daddare Sultan Yana durƙushe gaban Gimbiya Ummi sai lokacin yake son sanar da ita ya yanke shawarar da Aymana zai yi tafiyar.

Ita kuwa Aymana ta gama shiri don zuwa sheda mashi tana neman alfarma yabarta tayi zamanta, don sam bata son abinda zai danganta ta da Ayda, lokacin da taje ake shaida mata yana sashen Gimbiya Ummi.

Aymana ta yi ajiyar zuciya, ta san idan tayi maganar gaban Gimbiya Ummi to dolen shi ya amince.

Sallama tayi tare da shiga, ta nufe su tana zubewa gaban Gimbiya Ummi daga ɗayan ɓangaren da Sultan yake.

"Barka da hutawa Ranki shi daɗe."

"Yauwa Aymana, ki na Lafiya."

Aymana ta juya ga Sultan "Allah ya baka nasara."

Sai lokacin ta kula da yadda ya kafeta da idanuwa, kai ya ɗaga mata, Ya juya kan Gimbiya Ummi dake faɗin "Ina jinka Sultan."

"Akan tafiyar mu ne, sai yanzu na samu damar sanar da Mai martaba gobe ne tafiyar."

"Allah ya dawo daku lafiya."

Yayi ajiyar zuciya tare da faɗin "Sannan kuma bisa duba da nayi na ƙaramin cikin dake jikin Ayda, ganin yadda take jin jiki a kwanakin nan, hakan ya sa na yanke shawarar zan tafi da Aymana ne..."

Kafin ya ida ta kalle shi cikin sauri, tare da sauke ajiyar zuciya, cikin taimakon Allah babu wanda ya ji ta.

Gimbiya Ummi tace "To Madalla! Allah ya baku iko, ya kuma baku nasara akan abinda kukaje nema, Allah ya dawo mana daku Lafiya."

Da sauri Aymana ta ƙara matsawa gaban Gimbiya Ummi tana ƙara sunkuyawa alamar girmamawa tare da faɗin "Mun gode!"

Sultan ya matsa kaɗan tare da faɗin "Ameen."

Gimbiya Ummi ta dafa kafaɗar Aymana, sosai take jin son yarinyar, ganin yadda take tagazawa Sultan, aranta tana so ace Aymana ce da ciki, ji take kamar ta basu shawarar yo addu'a ga Aymana don itama ta samu nata Magajin, amma saboda dattako irin na Gimbiya Ummi ta kasa furta hakan.

***

Gidan ya gama kacamewa da hayaniyar tafiyar Mai martaba da Aymana, Mama ta shigo da saurinta wajen Gimbiya Aymana tana dariya tare da faɗin "Kai kina nan zaune ina can ina kallon dirama a gidan Waziri."

Aymana ta miƙawa Farida wata riga data ɗauko, tare da faɗin "Za ki iya bamu waje Farida!"

Farida ta rufe akwatin matafiya da take haɗawa Aymana kaya ta sunkuya tare da faɗin "Na barku lafiya."

Aymana ta kalli Mama tana dariya "Ina jinki!"

 "Ayda  kuka harda turje-turje wai Sultan yana nuna banbanci a tsakanin ku."

Dariya Aymana tayi "Allah wadan naka ya lalace."

Itama Mama dariyar tayi "Kin ganni harda shiga bada haƙuri, a zuciyata nace dam ta ɓarar da cikin garin hauka."

Aymana ta yi Murmushi "Ai babu kyau fatar mugun abu ga bawa."

Mama tace "Haka ne Aymana, yanzu dai kowa ya ƙara tantance darajar ki a gidan nan."

Wata dariya tayi "Haba Mama don Allah kibar zugani,  ai..."

"Aymana wai bakya ganin tsantsar soyayyar ki ga Sultan?"

Aymana bata yi magana ba Mama tace "To kema kiyo addu'a, muna son ganin Magaji daga wajen ki Aymana."

"Hmm." Kawai Aymana ta faɗa.

***

Ayda tana baro ɓangaren Waziri tayi turakar Sultan, yana tsaye tare da Uzairu, wasu kayane jibge a falon Uzairu yana haɗawa.

Ayda babu ko sallama, ganin Uzairu yasa ta dakatawa, Uzairu ya gaida ita, sai dai bata da sukunin amsawa.

Uzairu ya yi hanyar fita, Sultan ya koma ya na neman kujera ya zauna tare da bin Ayda da kallo, yana son ɗan kwantar mata da hankali ganin koba komai tana da hakkin akan shi.

"Ko Gimbiya na da buƙatar wani abu." Ya faɗa tare da ɗan faɗaɗa murmushi.

Wani kallo tayi mashi, wanda ba zaka ɗauke shi harara ba saboda tasan bata isa kallon tsabar fuskar Sultan ta harareshi ba.

"Dama kace haka man, har zaune zaka bar nuna wannan banbancin? Don Aymana ta fito daga gidan sarauta ko me? Don gidansu yana babbar masarauta ai bai fi masarautaka ba da zaka yi tsoron..."

Cikin hanzari Sultan ya miƙe tsaye, yanayin maganarta ya zaburar da zuciyar shi hannu ya ɗaga mata "Dakata!"




*HALILOSS.*
[10/29, 11:31 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA UKKU. 33*

SADAUKARWA GA:
_Rahama Niger tare da Ummi Zariya._


Cikin jin tsoron tsawar da Sultan yayi Ayda ta ja baya, ya gane ta tsorata ne hakan ya sa shi kasa ida magana, sam bai san ta yaya zai ɓullowa Ayda ta gane rayuwa ba, a ganin shi rawar kanta ya yi yawan da har take wuce muhallinta.

Ƙofa ya nuna mata tare da rufe idanuwanshi, cikin tsanannin ɓacin rai, jiki babu kwari ta fice, cikin takaicin kalar wulaƙanci da Sultan yake mata aduk lokacin da tazo mi shi da zance.

Ajiyar zuciya ya sauke tare da koma wa ya zauna samar kujera yana kawar da ɓacin ranshi.

***
Washe gari tun safe suka gama shirin su, mutanen gida kowa ya fito don ganin tafiyar Sultan.

Aymana ta fito daga ɓangaren ta, tare da kuyanginta, sai dai a babbar ƙofar falon shi suka barta, ta tura ƙofar tana mai gyara Alƙebbar ta.

Fitowa yake daga sashen ɗakunan shi, cikin wasu kayan Sarauta da suka amshe shi, ya rike wata sanda a hannun shi, yana ɗan azata ƙasa cikin tafiyar Sarauta.

Aymana ta ja ta tsaya sam bai ganta ba, saboda wani maɓallin Alƙebba da ya ɗan cire, ji yayi ya kaiwa mutum karo, cikin sauri ya ɗago yana kallon ta.

Aymana ta yi Murmushi tare da faɗin "Barka da fitowa ."

"Yauwa" ya faɗa yana ƙoƙarin gyara maɓallin, Aymana tayi saurin saka hannu tare da faɗin "Ko zan iya taimakawa Sultan."

Bar mata yayi tare da maida hankalin shi akan shigarta, ta burgeshi sosai yanayinta yayi kamar Sarauniyya dake jagorantar nahiya mai girma.

Ɗagowa tayi daidai lokacin da ta gama gyara mashi, Sultan ya yi murmushi kamar yadda ya gani a fuskarta.

"Ana jiran fitar Sultan."

"Sultan yana son keɓewa da matar shi." Yayi maganar yana mai ƙara tako zuwa gareta, Aymana ta ƙara shaƙar ƙamshin shi, tasa hannu tana dafa kafaɗar shi, cikin sauri Sultan ya sunkuya yana riƙota "Adon sarauta yana maki kyau Aymana"

"Ba kamar Yadda yake wa sarkin ba."

Ji tayi ya manne jikinsu, tare da sumbatarta a kumatu, cikin sauri ta matsa tare da faɗin "Kar ganin ruwa yaga Sultan."

Murmushi yayi yana tako zuwa fita, Aymana ta take mashi baya suna ficewa, haka suka samu ana ta jiran fitowarsu.

A bakin ƙofa suka haɗu da Ayda, don dolenta ta fito rakiyarshi tana gudun abinda zai ce ya dawo.

Sultan ya cigaba da tafiya suna binshi, a bakin farfajiyar cikin gidan duk matan gidan sunfito, iyayen su da sauran ahalin gidan.

Hannu ya rinƙa dagawa yana fitar da Murmushi, Gimbiya Ummi ta na tsaye ƙofar sashenta, wajan ta suka nufa, suka sunkuya, tare da kwasar Gaisuwa.

Ta kallesu bata nuna wani abu a fuskarta ba saboda matan gidan dake wajan.

Sultan ya matsa wajen sashen Gimbiya Mai gado ya sunya mata. Kafin ya juyo yayo hanyar fita.

Sai lokacin Aymana ta iso wajen shi, waigawa yayi sai yaga Ayda can nesa har ta tsaya.

Hakan yasa ya gyara tsayuwarshi tare da kallonta, kowa ya juya yana kallonta, kai Sultan ya ɗaga mata cikin salon da baya so a gane bai yi niyar zuwa da ita ba.

Ayda ta gane kamar kiranta yake, ta ɗaga ƙafa ta isa wajen, Sultan ya ƙara matsowa gab da ita "Zamu tafi ki kula da abinda ke cikin ki."

Kallon cikinta tayi, hakan yasa kowa na wajan yaɗan fahimta, take aka fara faɗin "Allah ya baka nasara, sauka lafiya."

Murmushi ya ƙarayiwa Ayda, ko ba komai dai ya nuna yana son abin da ke jikinta hakan ya sata jin daɗi, ta saki fuska.

Aymana tayi saurin zuwa ta dafa kafaɗarta "Magajin Sultan yana son kulawar ki."

Tayi maganar cikin salo, Ayda ta kalleta zata harareta sai kuma taga Aymana ɗauke da murmushi, ta juya kawai abinta, Haka su Sultan suka fice tare da ƴan rakiyarsu zuwa filin jirgi.

***

Isarsu ƙasa mai tsarki Madina. motoci sosai suka zo kwasar su da kayansu, Aymana bata yi mamakin hakan ba kasancewar tasan Sultan Sarkine da za a sanar da zuwan shi ga mahukuntan ƙasar.
 
Babban masaukin baƙi na MADINA HILTON aka nufa dasu, masaukin baƙi ne da ya  kan amshi baƙuncin manya-manyan mutane tare da masu ji da kansu.

Aymana tana gefen Sultan wanda a lokacin sun shiga tsakiyar askarawan dake tsaron lafiyar su, wanda a lokacin sun zagaye Masaukin bakin babu shiga ba fita, har sai Sultan ya isa ɗakin shi da iyalin shi.

Ɓangare ne  mai ɗauke da babban falo, sai wajan cin abinci daga gefe, da kuma banɗaki, sai gerin ɗakuna guda biyu a cikin wani korido, kowanne ɗaki yana ɗauke da ban ɗaki da kuma gado.  

Falo suka fara tsayawa suna sakin Ajiyar zuciya, Aymana ta kalleshi tana mai fitar da Alkebbarta ta aza akan kujera tare da Hamdala ga ubangijin ta.

Tun lokacin da Sultan ya isa ƙasar ya ke jin kwanciyar hankali na ratsa shi, Aymana ta zauna kan kujera, Sultan ya fara rage kayan jikinshi, saboda gajiyar da ke tare dashi.

Yana cire babbar Giga ya zauna tare da kallon Aymana "Ko akwai gajiya tare da Gimbiya."

Murmushi tayi tare da faɗin "Ba sosai ba." 

"Zamu ci abinci mu huta kafin..."

"Bana jin zan iya hutawa, ba tare da na samu hanyar ganawa da Sheikh Mansur ba." 

Wani babban Malamin Islama dake a ƙasar Saudiya, Sheikh yayi fice sosai wajan bada magungunan Addinin musulunci da kuma fannin waraka akan sihiri.

Cikin mamaki ya kalle ta "Sheikh Mansur kuma?" Don yasan shi da kuma matsayin shi.

Murmushi tayi tare da faɗin "Dama tafiyar don mu samu taimako ne a wajensa, nasan InashaAllah idan mun sanar dashi masalolinka zai..."

"Amma mai yasa baki sanar dani tun wuri na nemi son ganawa da shi ba?"

Ajiyar zuciya tayi ta miƙe ta dawo kan kujerar da yake ta riƙo hannunshi "Akwai wata ƙawata Ruƙayya, munyi karatun likitanci da ita, tana zaune da mujinta anan, har na gama magana da ita, mijinta yana da alaƙa mai ƙarfi da Sheikh Mansur, shi ne zai kaimu don ganawa da shi."

Wani irin kallo Sultan yake wa Aymana, ita dai damuwarta akan lalurarsa ne,   kenan bata da wani burin da ya wuce taga ya samu lafiya.

Hannunta ya matse sosai, wannan lokacin wani soyayyarta yake ƙara dirar ma sa wadda bai taɓa jin kalarta ba, wani yanayi ya fara shigar shi.

A hankali ya janyota jikinshi "Na gode!" Ya faɗa tare da matseta sosai suna jiyo bugawar zuciyar junansu, ya sa hannu yana shafata har kanta, hakan yasa ɗankwalinta ya zame, Sultan ya mayar da hannuwanshi akan lallausan gashin kanta yana shafawa cikin wani irin shuƙi dake fuzgar shi.

Ya maido hannuwanshi akan dokin wuyanta tare da mayar da tsinin hancinshi yana wasa da laɓɓanta, kafin ya canza salon shi ta aika mata da zazzafar sumba yana mai farawa da tsotse labbanta.

Aymana ta fara diriricewa tana saka hannunta akan kunnuwanshi tana murzawa tare da wasa dasu cikin wani irin salo, hakan ya ƙara rikita Sultan.

Ya kasa riƙe kanshi, janta yayi suka faɗa kan kujerar Sultan ya saka hannuwanshi bayanta yana zuge Zip ɗin rigarta, tare da saurin yin ƙasa da rigar, surar jikin Aymana ta bayyana sosai ta ɗan ƙame jikinta ya saka hannu yana ɓalle bireziyar jikinta.

Cikin salo ya mirginata kan kujerar tare da yin wurgi da bireziyar, ya fara shafata zuwa cikinta, har lokacin bakinsu a haɗe yake, ya mayar da hanuwanshi duka biyun a kan dukiyar fulaninta ya fara murzawa cikin wani irin salo.

Aymana ta ƙara riƙe shi tana ɗan zuzzullewa, ya janye harshenshi yana dawo dashi kan jikinta, ya fara sarrafa harshen tun daga wuyan shi har kan dukiyar fulanin.

Dakewa tayi jin tana niyar sakin ƴar ƙara, Sultan ya ƙara diririce sosai, jin yanayin da laushi da santsin jikinta, Yana fara lalubarta, Aymana tayi ƙarfin halin janyewa tana matse jikinta alamar bataso ya ganta.

Rungume juna sukai suna mayar da numfashi, da kyal ta iya janye jiki tana shigewa ɗakin don tsarkake jikinta, haka shima nashi ɓangaren.

***
Da daddare Aymana ta shiga ɗakin da ya zama shine na shi, ita kuma zata zauna a ɗakin dake kallon na shi, Shiga tayi da rigar baccinta iya guiwa, sigar jikin ta ta bayyana sosai. hannunta riƙe da kofin shayi da aka kawo musu.

Yana zaune lokacin ya gama saka wasu kayan bacci launin ruwan ƙasa da takalmansu, ya ɗauki turare ya fesa.

Aymana ta Aje kofin shayin, ta zauna bakin gadon "Ina tare da gajiya."

Ya juyo ya aje matajin daya gyara sagen shi, ya zo ya zauna ya ɗauki shayin ya kurɓa "Kina buƙatar wani abu."

Kallon shi tayi "Nayi magana da Ruƙayya tace gobe zasu zo ɗaukarmu mu je wajan Shaikh."

"Da sauri haka Aymana, nayi tunanin zamu bari sai mun gama Ummara, sannan muje akan maganar."

Miƙewa tayi ta nufi rawanin shi daya aje ta buɗe ma'ajiyar kaya tana ajewa "A'a hakan ba dabara bane, mu fara ganin shi, Sai mu yi Ummara, muna ibadunmu haka kuma kana amfani da shawarwari da kuma magungunan da ya bamu."

Ta saka rawawin ta dawo ta zauna Sultan yana Binta da kallo dan yanayin shigar da tayi. Ta ce "Hakan zai bamu dabar tabbatar da yanayin jikinka kafin mu koma gida."

"Shi kenan zamuyi kamar yadda kika ce."

"Na gode! Allah ya baka nasara."

Sun jima suna zaune kaɗan kadan sukan jefo fira a tsakaninsu, kafin Aymana tayi bankwana da shi ta tafi makwancinta.

Washe gari suka samu baƙuncin Ruƙayya da mujinta,  sun ji daɗin ganinsu sosai, atare sukaje don ganin Sheikh Mansur, sosai suka samu ƙarɓuwa a wajen shi, saboda alaƙar dake tsakaninshi da Mijin ruƙayya.

Sun faɗa mashi komai game da ciwon Sultan hakan bai zamar mashi abu mai wahala ba, tun a lokacin ya fara ɗora shi akan magunguna da kuma Addu'o'in don gabatarwa.

Suna dawowa Aymana bata zauna ba, ta fara haɗa mashi magunguna. Ya fara amfani dasu.

Washe gari suka fara gabatar da ibadan su da zasu gabatar a Madina, sun samu kwanciyar hankali sosai, don Sultan ya manta da duk wani rikicin kanshi, Aymana kuwa hankalinta ya karkata akan Addu'o'i ga mijinta da neman ɗaukakar shi.

Sunyi ziyarar ibadun  Madina, Sunje wajan dutsen Uhud, sun ziyarci masallacin Quba sun gabatar da salla raka'a biyu,  wadda falallarta tana da girma sosai, tare da Addu'o'i sosai, sun ziyarci maƙabartar da aka rufe matan Annabi (s.a.w) tare da ma sauran salihan bayi. 

Sun yi hotuna sosai da Sultan kala-kala a duk wajajen da sukaje.

Lokacin da suka samu kammala ibadun sune. Aymana ta shirya don zuwa MAZAIA MALL acan tayi sayyya sosai, ganin cewar idan sun bar Madina ko zasu dawo ba zata samu bin shaguna don sayyya ba, haka yasa Ruƙayya ta kuma rakata banban wajan sayayya mai suna  TAIBA ARAQ saiP dai babu nisa zuwa MADINA HILTON da suka sauka. Anan tayi sayayyawa mutanen gidan sosai.

***

Sun gabatar da kwanakin su, kafin suka wuce  Makka, don yin Ummara, sun samu masauki a  JABAL OMAR HILTON SUIT, kusan zan iya cewa shine babban masaukin baƙi da sai wanda ya amsa sunan sa yake yada zango a can. 

 Kullum Aymana cikin tambayar Sultan yanayi ko halin da yake jin jikinshi take, Alhamdulillah yana kwantar mata da hankali ganin ta damu, haka kuma yana jin nutsuwa a tare dashi, ya fara rage duk wata fargaba da yake ji.

A Makka ma Aymana ta je manyan kasuwanninsu, wannan lokacin Sultan da kanshi ya bata kuɗaɗe don yin sayya, a kasuwar SHARA MANSOOR da kuma CITY MALL tayi sayayya, wannan lokacin tafi mayar da hankali akan sayyyar kayanta da na Sultan ɗin ta.

***

Ranar da za su tafi Jedda, acan ne suke son shaƙatawa na wasu kwanaki tunda sun kammala ibadunsu.

Yana tsaye yana waya akan Masaukin baƙin da yake so a kama musu Aymana ta matso tasa hannunta tana kauda wayar daga kunnan shi tace "Na fison Hilton."

Take ya bada Umarnin sauyawa zuwa zaɓinta, yana gama yawar ya juyo ya kalleta "Me yasa kike son Hilton, bayan anan ..."

"Saboda yana kusa da kogin Maliya, ina son shaƙatawa a wajen."

Sultan ya ɗan yi murmushi "Hakane a Jedda Hilton Hotel ɗin su kana hango ruwan maliya."

Aymana ta ɗaga kai "Hakane Mai martaba."

Hannu yasa ya lakaci hancinta don ta bashi dariya ganin kwana biyu ba a kirashi da Mai martaba ba.




*HALILOSS*
[11/2, 7:38 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA HUƊU. 34*


Ta riƙe hannunshi suna zama kan kujera, binta yayi da ido sosai kyawun jikinta ya ƙara fitowa hasken fatarta ya ƙara bayyana, jikinta ya ƙara laushi, ta ƙara mulmulewa abinta, hakan yasa ya tabbatar ƙasar ta amshe ta.

Ana zuwa ɗaukar su suka nufi Jedda tun a hanyar zuwa masauki Aymana take kallon yana yin garin ta gilashin mota.

Sultan yasa hannu yana riƙo hannunta, Aymana ta kalle shi tana riƙe nashi hannun itama, ko wanne da abunda yake saƙawa a ranshi.

Daga zuwansu wanka sukayi, tare da cin Abinci, Marece nayi Sultan yana shirin zama don hutawa Aymana ta hana shi don dole ya tashi suka fice.

*Dhaban marine park* suka nufa, wani babban wajan shaƙatawa wajen yana da kyau sosai, akwai ɓangaren wasanni da kuma wajan wasan yara, sosai Sultan ya maida hankali wajan kallon motocin wasan yara da kuma   yadda iska yake sanyaya wajen.

Aymana ta ja hannun shi zuwa wajan wata kujera, suka zauna, Sultan ya kalleta "Sam wajen nan yafi dacewa da suwa da yara, kasancewar komai na wajen don jin daɗin yara ne."

Murmushi Aymana tayi, ta maida kanta akan kafaɗar shi tare da saka wani abin motsa baki tana sha "Hakan yana nufin wata rana Sultan zai so da Yaran shi."

Hannu yasa yana shafa kafaɗarta, sai dai baiyi magana ba, haka sukayi hotuna sosai.

Washe gari a *Masjid Al Rahama* sukayi sallar la'asar, Masallaci ne da ke tsakiyar  wani kogi wanda wajan yana da sanyi da kuma daɗin zama.

Gewayawa suka yi wajan ruwan bayan sun fito daga masallacin. Aymana ta tsugunna tana saka hannuwanta a cikin ruwan, Sultan ya kalli yadda rigarta take shiga ruwan ya duƙa tare da saka hannu yana fitar mata "Kin ga zaki jiƙa kayan ki."

Ɗagowa tayi tana kallon shi taɗebo ruwan sosai tana watsa mashi tana dariya, Sultan ya kalli yadda ta jiƙa mashi kaya yace "Ni kika yiwa Haka ko."

Yana maganar yana ɗibar ruwan Aymana ta miƙe tana ɗan gudunta Sultan ya bita baya, Sai dai lokacin da ya kamata ruwan da ya ɗiba a hannun shi sun zube.

Dariya tayi mashi, Sultan ya harareta iska yana ƙaɗa mayafin dake jikinta har gashin kanta yana fitowa.

Hannu yasa yana gyara mata gashin tare da rungumeta "Yauwa yanzu ne dai-dai lokacin da zan rama."

Numfashi take saukewa sosai "Allah ka barni, ko gudun da ka saka ni ai ka ram..."

Kafin ta ida Sultan ya haɗe bakinsu, yana harɗe hannuwanshi bayanta, gaba ɗaya ya kashe musu jiki, ta saka hannunta tana riƙe shi jin kamar ƙafafun ta ba zasu iya ɗaukarta ba.

Sai da suka kwana biyu suna yawon shakatawa a Jedda. Yanzu ma shiri take yi sosai lokacin marece yayi lis, samun shi tayi falo zaune da wasu kaya marasa nauri, wandon iyakar shi guiwa, sumar kanshi tasha gyara sosai.

Aymana ta zauna tare da shafa sumar ta ce "Allah ya baka nasara, na ga baka shirya ba."

Maido hankalin shi yayi akanta, doguwar riga ce mara nauri, tana da maɗauri a tsakiya, sai wani siririn mayafi data ɗora, ta mashi kyau  sosai "Ki canza kaya dai, ba zanje dake a haka ba."

"Au ni na fita da kai jiya da wando iyakar shi ƙasan guiwa."

Dariya yayi ya kama hannunta suna miƙewa "Yau ina so mu huta a gida."

Hanyar ɗakin shi suka nufa Aymana ta cire mayafin ta ajiye, Sultan ya faɗa kan gado "Ki min tausa."

"Allah shi taimakeka ina jin bacci ne fa."

Dariya yayi ya tashi yaune "Don na hana fita shine ba za a min ba."

Yayi maganar yana miƙe mata hannu "zo mu kwanta." Faɗawa tayi jikin shi tayi lamo kowannansu babu wanda yake motsi.

Ranar haka suka wuni a gida daddare suka ci abinci, Sultan ya miƙe ya shiga ciki yayi wanka lokacin da Aymana ya gama saka kayan baccin shi.

Bata mishi magana ba, ta matso tana kama hannun shi tare da gyara mashi maɓallin da yake ƙoƙarin sakawa.

Tana gamawa ta juya ta shiga ɓanɗakin, ya jima yana jiranta, zuwa can ya ji motsin ruwa alamar yana wanka ne.

Tsawon lokaci ta fito ɗaure da towel iyakar shi rabin cinyarta, hannun ta rike da  ƙaramin towel tana tsane jikinta.

Zama tayi bakin mudubu ta na gyara kanta kafin ta fara shafa turaruka.

Sultan yana zaune kan gado ya jingina, ƙafafuwan shi a miƙe, bayanta yake kallo yadda take shafa man gashi tana rirriƙe towel ɗin don bata so ya faɗi, sai da ta gama amfani da duk abubuwan muƙata kafin ta miƙe ta buɗe wata jaka cikin jakunkunan da ta zuba sabin kayan ta.

Wata rigar bacci ta ɗauko launin ruwan madara mai santsi, ta fara sakawa tare da janye towel ɗin ta zauna bakin gadon ɗan nesa dashi.

Ƙoƙarin gyara rigar take kasancewar rigar bayanta babu komai sai wasu zaruruwa da ake ɗaurewa.

Kallon gadon bayanta yake  yana kallon yadda take ƙiƙiniyar gyarawa amma ta kasa.

Ta miƙe tsaye, rigar iyakarta cinya, ta nufe shi tana zama kusa da shi tare da juya bayanta.

Ya gane me take nufi sai dai baya iya ko motsawa saboda yadda kayan jikinta suka kashe mashi jiki.

Juyowa tayi tare da fadin "Kana kallo  na fa."

Murmushi yayi a hankali yakai hannuwanshi akan bayanta, atunanun Aymana saren zai ɗaura mata.

Ji tayi ya zura hannuwanshi ta gaba ya tallabo dukiyar fulaninta, ya na cika hannuwanshi tare da mummurzawa, Aymana ta ɗan gantsare tana tallabe hannuwan nashi.

Sultan ya fara diriricewa, Ya jawo ta sosai jikinshi yana juyo da ita, cikin wani irin salo.

Ɗaga baki tayi zatayi magana Sultan ya haɗe bakinsu, Aymana tana jiyo yadda yake tsotsar harshen ta kamar alewar da tayi mashi zaƙi, cikin sauri da rikicewar jiki Aymana ta riƙe Sultan tana fara mayar mashi da nata salon.

Hannuwanshi ya ɗora saman kafaɗarta yana yin ƙasa da rigarta zuwa cibinta, ya mayar da kanshi akan dukiyar fulanin guda yana murza ɗayan da hannunshi guda.

Aymana ta maƙalƙale jikinta cikin nashi tana wani numfashi, ta mayar da bakinta akan kunnashi tana hurawa kafin ta zura harshenta.

Sultan ya yi ƙara rikicewa yana sauke numfashi, ya mayar da hannuwanshi kan cikinta, yana mai janye kanshi ya fara tsotsar cikiyarta, ya fara ƙoƙarin ƙara yin ƙasa da rigarta, yana mai shafa ƙasan mararta.

Cikin wani irin yanayi yake jin santsi a hannunshi, dabarbarcewa yayi tare da ƙara shafawa.

 Aymana tunda take bata taɓa jin wannan yanayin ba, haka kuma koda Sultan yake shafar jikinta bai taɓa zuwa babbar majalissar ba.

Gaba ɗaya Sultan ya fara ficewa hankalinshi, kam tunanin shi baya jikinshi, abinda ya fara zo mishi yau jikin Aymana ne yake jin wannan yanayin, abinda ya jima yana son ji.

Cikin kwarewa da muguwar sha'awar kasancewa tare da ita, ya fara sarrafata yana mai fara janye kayan jikinshi, musallan wandon shi da Hajiya Babba take neman fasawa ta fito.

Sam Aymana bata kawowa ranta komai ba, sada taji Sultan ya kawar da kayan shi tare da rungumar ta, yana mata wani irin salo da hura mata iska.

Hannunshi ya fara shafa bayanta, yana ɗaga ƙafarta, ya kai hannunshi yana lalubar Hajiya Babba tare da nema mata muhalli.

Sai lokacin Aymana ta fara zuzzullewa, tana ƙaƙarin haɗe ƙafarta Amma sam Sultan baya ma jinta.

Can sama sama yake jiyo yadda take ƙoƙarin hana shi, a ƙasa maƙoshi ya fara faɗin "Please Aymana you're my..."

Ya kasa ƙarasawa yana mai neman majalissar da yake buƙata, a bayyane ya fara karanto Addu'ar saduwa da iyali, ji tayi yana ƙoƙarin shirgarta, ta yi wata irin ƙara tana zullewa, Sultan ya gama da riƙeta gam ta yadda ba zata taɓa kubuce mashi ba.

Ganin da gaske yake hakan yasa ta fasa kuka dai dai lokacin da wani yanayi ya shigeta, jin yadda Sultan yake aika jikinshi cikin nata cikin salon iya sarrafawa, amma sam Aymana bata gane hakan ba, zai zafi da kukan da ta fara sakar mashi.

Cikin duniyar daɗin shi yake jinta, amma baya iya hana kanshi, sai Numfashi shi da yake canza salo yana fita da ƙarfi da ƙarfi.

Roƙonshi Aymana ta farayi, tsawon lokaci ta fara rasa karfinta, jikinta ya gama mutuwa kuka shaɓe-shaɓe take yi, gaba ɗaya jikinta ya saki, ta yi lamo sai hawayen azaba dake gangarowa wani yana korar wani.

Wani hanzari ya ƙara shigar shi ganin shi ne yake sarrafa ta, Sultan ya daɗe bai iya samo kanshi ba, wani abu ke bin jijiyoyinshi don daɗi.

Sai da yaji ya na zuba kafin ya ɗagota yana yin ahankali-ahankali har Numfashin shi ya sauka.

Kan gadon ya faɗa yana mai murgina ta jikinshi, ya na sauke nannauyar Ajiyar zuciya tare da ƙara maƙalƙaleta, wata ƙaunarta ce ta ƙara ziyartar shi, karon farko daya tara da Aymana kwanciyar hankalin yake ji, wasu hawaye yake jin suna fitowa daga idanunshi.

Sai lokacin ya tuna da kukan da ya jiyo tana yi, cikin sauri ya ɗagota yana mai kallon fuskarta.

Sai dai idanuwanta a rufe kuka kawai take, cikin hanzari ya goge nashi hawayen yana mai kallonta ya kuma azata jikin shi tare da rungubeta sosai, yana bubbuga bayanta ahankali ahankali.

Sun shima a haka kafin Aymana tayi shiru, sai lumfashi da take saukewa, jin hakan yasa ya janyeta daga jikinshi tare da janyo filo ya ɗora ta akai.

Banɗaki ya shiga cikin hanzari ya fara haɗa mata ruwan ɗumi, kafin ya dawo ya saka hannu cak ya ɗaga ta akan kafaɗun shi, sam baya son abinda zai wahalar da ita.

Ajiyeta yayi Aymana ta maƙale jikinta, Sultan ya kashe ruwan saboda kwamin daya cika, ya taɓa ruwan yana ƙoƙarin sakata Aymana ta maƙale kafaɗa "Bana so, Bana so."

Bayanta ya shafa yana lallashinta, ya yi hanzarin fara sakata aruwan yana jijjuyata, Aymana ta ji wajan ya ɗau zafi tayi ƙoƙarin miƙewa, cikin lallashi Sultan ya rinƙa gasa mata jikinta.

Ganin akwai ciwo hakan yasa ya cigaba da lallaɓa ta, ji yake kamar ya mayar da ciwon a jikinshi.

Kuka ta saka mashi, ta miƙe a cikin ruwan, ya ma rasa wace irin riritawa zai mata, soyayyarta da tausayinta suna tasiri a zuciyar shi.

Sun jima a toilet ɗin da kanshi ya tsabtace mata jikinta, kafin ya ɗagota yana fitowa da ita, kallon gadon yayi yadda zanin gadon ya ɓaci da fatsi-fatsin jini.

Kujerar zaman gaban mudubi ya jawo ya ɗorata, cikin hanzari ya yaye zanin gadon yazo ya na shimfiɗa wani.

Aymana ga yadda take jin ciwo amma kuma tana kallon yadda Sultan ya zage yau yana aiki gareta.

Sai da ya gyara sosai ya zo ya kamata ya ɗorata akan gadon ya kwantar da ita, yana shafa gashin kanta da ke jiƙe.

Wayar shi ya ɗauka ya danna kira yayi odar ruwan zafin da zata sha. Tare da maganin da yake buƙata akawo mata. Sannan ya je ya wanke zanin gadon cikin hanzari.

Ya dawo Aymana tana rigingine ta rufe idanuwanta yasa hannu ya dafa kanta yakai bakinshi yana sumbatar goshinta.

Yayi hanzarin shiga banɗakin ya yi nashi wankan ya fito yana shiryawa da sauri cikin wata farar jallabiya.

Falon ya fita ya jima kaɗan ya dawo hannunshi ɗauke da tire lokacin ta buɗe idonta, tana ganin shi tayi saurin rufewa.

Zuwa yayi ya ɗagota Aymana ta langwaɓe tare da faɗin "Kabar ni"

Hannu yasa ya share hawayen da suka gangaro mata, ya kai kofin bakinta "Ki sha zaki samu sauki."

Babu musu taɗan kurɓa ta kauda kai, haka yayita lallaɓata har ta sha sosai, ya ɓalle maganin ya bata. Kafin ya maidata akan filo.


Ɓandaki ya shiga ya ɗauro alwala ya zo yana shimfiɗa abin salla kafin ya kaffara salla don gabatar da Nafila, ya jima yana Addu'o'i.

Ya miƙe ya zo don kwantawa, lokacin ya gane bacci ya ɗauketa bargon ya yaye ya saka ƙafafuwanshi ya kwanta bayanta tare da rungumota sosai jikinshi.

Tunani ya farayi yadda ya faɗa soyayyar ta Amma kuma yau yana jin soyayyar tasha banban da kowane lokaci, kaunar ta ta mamaye zuciyar shi sosai, bai taɓa sanin yana ƙaunarta ba sai yau, wani irin kishinta yake ji a zuciyar shi.





*HALILOSS*
[11/2, 7:39 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA BIYAR. 35*

Ya jima kafin bacci ɓarawo ya ɗauke shi, da asuba bacci bai ishe shi ba haka ya lallaɓa ya zame jikinshi daga nata ya shiga banɗaki yayi wanka tare da ɗoro Alwala ya  fita Masallaci, bai ɗauki lokaci ba ya dawo don baya son ta tashi baya kusa.

Shigowa yayi ya zauna bakin gadon yana binta kallo mai ɗauke da tsananin soyayya, ya matsa a hankali yakai hannunshi, yana mai dafa kanta tare da fara shafa gashin kanta cikin wani irin yanayin so.

A cikin baccin Aymana take jiyo shi, buɗe idanuwanta tayi a hankali tana sauke su akan shi.

Yarima ya gyara kwanciyarshi tare da faɗin "Na tashe ki ko?"

Cikin sauri Aymana ta rufe idon ta don wata kunyar shi ta ziyarceta, tasa hannu ta ja bargon tana rufe fuskarta.

Ƴar dariya Yarima yayi ya gane kunyace ta jagoranceta, hakan yasa ya jawo ta jikinshi "Lokacin Sallah yayi, ki tashi naga lafiyarka." Ya faɗa cikin kulawa.

Jin bata bashi amsa ba, ya sa hannu yana shirin janye bargon, Aymana ta sa hannunta tana rufe fuskarta Yarima yayi dariya "Yau kuma Sultan ɗin ake jin kunya."

Da murmushi ɗauke a fuskarta "ka barni naje nayi salla."

Ɗagota yayi "Ni fa ba na riƙe ki bane."

Ido rufe Aymana ta fara lalubar son tashi tana ƙoƙarin saukowa, amma jikinta wata irin zafi tayi saurin komawa ta zauna, Yarima ya riƙota "Muje na taimaka miki."

"Bana so."

Dariya yayi yana mai tuno maganganun ta na daren jiya hakan ya sashi faɗin "Bana so, Mai martaba ka barni na daina."

Sauri tayi ta buɗe idonta, ta na kai mashi duka a kirji, tsaye ya miƙe "Au ni ko? Ai kuwa yanzu zan kuma."

Yana maganar yana jawota, cikin sauri ta zulle "Tuba nake Allah shi taimakeka."

Dariya ya saka ya riƙo hannunta tare da miƙewa "Shi kenan muje na gani, na shirya miƙi."

Ba jiranta yayi ba, hanyar banɗaki kawai ya nufa da ita, ya zaunar da ita "Zauna bari na haɗa ruwan."

Aymana ta jingina kanta da bango tana kallon shi, ya haɗa ruwan ɗumi ya juyo ya kalle ta cikin nuna kulawa "Kin gaji ko?" 

Shiru tayi hakan yasa ya nufi wata ma'ajiya ya ɗauko burosh da abin wanke baki, ya matsa, ya zauna gefenta, yakai burosh ɗin bakinta, yana son fara yi mata kafin ruwan su gama taruwa.

Da taimakonta ya gama mata ya wanke ya juya ya kashe ruwan, yasa hannu ya na janye rigar da ya saka mata, wata kunya ta ƙaraji, sam Sultan bai damuba, baya son ganin zata wahala.

Cikin ruwan ya sakata, yana gaggasa mata jikinta, ya jima sosai kafin ya mata wanka, da kanshi ya saka mata towul kafin ya riƙota zuwa ɗakin.

Komai Sultan ne yayi mata idan tazo yima zai anshe yayi, mamaki sosai tare da ita, yau ya ƙara canza mata tana ganin kamar ba Sultan ɗin da ta sani ba.

Da taimakon ta ya saka mata kaya, ya shimfiɗa mata abin salla, ganin ta kabbara sallar hakan yasa ya fita falon don shigo da kayan abincin da ya yi oda.

Sai da ya aje komai, Aymana ta jima tana Addu'o'i tare da roƙon Allah farinciki a rayuwarsu mai ɗorewa.

Ganin baya nan hakan yasa ta ci gaba da zamanta, tsawon lokacin sai gashi ya shigo ɗakin, bisa mamakinta, da shiri taganshi kenan wanke yaje ɗayan ɗakin yayi.

Kauda idonta tayi, Sultan ya zauna gefenta tare ɗaukar kayan abincin ya haɗa bai jira komai ba ya cigaba da bata, ta ci sosai kafin ya bata ruwan shayi don gasa cikinta.

Ya miƙe ya kama hannunta ya zaunar da ita kan gado, ta mirgina tana son ƙara kwantawa don hutawa.

Sultan ya ƙara balle magungunanta, ya zauna bakin gadon ya ɗagota "Tashi kisha magani kar..."

"Ni fa ba zan sha ba."

Zaro ido yayi "Me yasa ko so kike jikinki yayita ciwo."

Kauda idonta tayi daga kallon shi, Sultan ya ce "Tashi kisha za ki samu sauƙin."

"Na warke." ta faɗa tana ƙara kame fuskarta, sosai ya gane Izzarta ce take son motsawa.

Dariya yayi don shi sam yana ganin ba lokacin Izza bane yanzu.

Kofin hannun shi ya aje ya miƙe tsaye ya fara ɓalle maɓallin rigarshi, yana cirewa ya rage daga shi sai singileti, dariya yake riƙewa lokacin daya zama daga shi sai gajeren wando.

Ya taka zuwa gadon "Ba damuwa, Tunda Gimbiya ta warke sai mu ɗora daras..."

Ai kafin ya ida Aymana ta yi saurin miƙewa tana yin kan kofin daya aje "Ina ka aje maganin."

Dariya ya saka mata "Kin warke f..."

"Allah A'a."

Maganin ya bata ya kwantar da ita saman kirjinshi, ya na mai shafar bayanta, soyayyar ta da shaƙuwarta suna tasiri sosai a zuciyar shi, tabbas yana jin Aymana ta zama wani ɓangare na rayuwar shi.

"Aymana!" Ya kirata sai dai kiran ya shiga zuciyarta sosai, hakan yasa ta ƙara narkewa jikin shi.

Ɗago fuskarta yayi "Thank you  so much, you really made my day, i much enjoyed it, I had a good time with you, am so lucky to have you, Thanks for such an amazing night, I wish this moment will last longer and forever, I love you." 

*(Na gode sosai, tabbas kin ƙayatar da rana ta yau, na ji daɗin sosai, na samu kyakkyawan lokaci tare da ke, tabbas ni mai sa'a ne na samunki, na gode da dare mai kyau tare dake, ina fatan wannan yanayin yayi tsawo ya zama har abada, Ina son ki.)* 

Aymana ta sauke ajiyar zuciya, tayi saurin ƙara kallon shi jin yau Sultan yana faɗin yana sonta, yaga tsantsar mamaki a tare da ita hakan yasa yace "Sosai sosai Aymana, ina son ki, bana iya musaltawa, ke ɗin ta dabance a zuciyata, ina son ki so na haƙiƙa."

Aymana ta saka hannuwanta a ƙirjinshi tana mai riƙo shi sosai, Sultan ya matseta jikin shi "Na gode farincikina, Allah yayi maki Albarka."

Ƙasa-ƙasa ta amsa mashi da amin, tana mai jin ta shi soyayyar tana fizgarta, a haka maƙale da juna bacci ya ɗauke su.

Wunin ranar a haka sukayi rayuwarsu, babu wanda yake son yin nisa da ɗan uwanshi, abinci kuwa sai dai akawo musu har dare babu inda suka leƙa.

Haka da daddare duk yadda Sultan yayi ƙoƙarin danne sha'awar shi da son ƙara kusantarta ya kasa, solo yayi mata na tausayawa da kuma binta a hankali, Aymana ta samu gamsuwa sosai a tare da Sultan, wannan lokacin bata ji jiki ba, ta ɗan daure mashi sosai.

Da safe tana zaune tana taje gashin kanta, tana gyarawa da wasu mayuka masu laushi, Sultan ya matso yana faɗin "ki yi sauri fa kike min yanga."

Dariya tayi "yanga kuma?"

"E mana, kin manta kince da wuri zamu fita." Yayi maganar yana amsar matajin gashin ya yi sauri ya gyara mata, ya ɗaure ya ɗago fuskarta "Je duba mudubi, na fiki iyawa ashe."

Dariya tayi ta ɗauki Mayafinta ta yane kanta sosai, ta saka hannu zata ɗauki turare don fesawa Sultan ya riƙe hannunta.

"Sam ba zan lamunta ba, kenan kina so wani yaji min ƙamshin mata?"

Sororo tayi tana kallon shi, ɗaga mata jira yayi "ba ki ganin yawancin mutanan dake ganin nan kafurawa sun ciga shi, don shaƙatawa, kina kallo fa."

Tsantsar kishi ta gani a tare da shi, hakan yasa ta daure tana hararar shi "Ban yadda kallo a miki ba balle..."

Ya kasa ida maganar saboda hannunta daya maida kan jikinshi, yana fesa turaren a kayan shi.

"Me hakan ke nufi." Ta faɗa tana miƙewa tsaye "Na ki ne na saka shikenn."

"Ba zan amince ba nima" Dariya yayi "Muje."

"Sai ka sauya kayan kafin mu fita, taya zaka hanani sakawa, kai kuma ka saka, kenan ni bana kishinka?" Ta ƙarashe maganar dai-dai lokacin da Ayda ta faɗo mata arai, hakan yasa jikinta yayi sanyi, tunda tasan cewar tabbas Sultan ba nata bane ita kaɗai.

Ajiyar zuciya ta sauke, tare da faɗin "Ranka shi daɗe, zamu iya tafiya."

Da murmushi a fuskarshi, ya nufi ma'ajiyar kayansu, yana fiddo wasu, zai fitar Aymana tace "Ina mai tuba a gareka."

Bai saurareta ba ya sauya, koba komai yana son nuna mata tana da matsayi a zuciyar shi.

Yana gamawa ya kamo hannunta "Ke ɗin ta dabance, komai za ayi dominki, ina mantawa da akwai wani rawani a kaina a wanann lokacin."

Murmushi tayi ta na faɗin "Na gode!"

"Kiyi a hankali kar ki susutar da Sultan ya koma faɗar shi, a kasa gane kanshi."

Gaba ɗaya sukayi dariya tace "Lallai da fushin Mai martaba ya tabbata kanmu."

A hanya ya fara tunanin abinda zai saya mata da zai zama tukuicinta na faranta zuciyar shi, da kuma mallaka mashi kanta.

Duk abinda yayi tunani yana ɗaukar shi bai kai ya zama tukuiciba.

 Sai da suka sha kwanakinsu cikin farin ciki, kafin suka haɗa kayansu don zasu fara tura kayanne kafin zuwansu.

Da kanshi ya haɗa komai, ya koma falo ya sameta, ya zauna yana faɗin "Zo kiji."

Aymana ta maƙe kafaɗa "Na ƙi wayon."

Dariya yayi ya isa wajan da take ya zauna "Kin ga saura kwanakinmu Ukku mu koma gida, sam na rasa me zai zama tukuicin Gimbiya na faranta ran Sultan da mallaka mashi tabbataccen farin ciki."

Ajiyar zuciya tayi, bata ce komai ba ta ce "Babu buƙatar hakan Allah ya taimakeka."

"Hakan yana da muhimmanci ganin ke kanki kinsan darajar hakan."

Dariya tayi tagane yana son tuno mata haukan da tayi akan daren farkon shi da Ayda.

Sai kuma ta ɗaure fuska "Ina da buƙata." Ta faɗa.

Ya gyara zaman shi, yana son dama ta faɗi ra'ayinta ne.

"Ina jinki."

"Gimbiya ta gama aminta da ƙaunar da Sultan yake mata, babu buƙatar wani abun more rayuwa da zai gushe wata rana, Na ɗauki ƙaunar da kake min a matsayin tukuici na."

Murmushi yayi ya na janyota jikinshi, ya sumbaceta a goshi Aymana ta ci gaba da magana "Ina rokon Alfarma."

Sauri yayi wajan faɗin "Zanyi ko me akan ki Aymana."

"Ina son na dauwama a zuciyar Sultan."

Dariya yayi ya matseta gam jikinshi "Kin samu hakan Aymana."

Ana gobe zasu baro ƙasar Saudiyya Sultan ya ce ta zauna gida shi ɗaya ne zai fita, Sayayya sosai yayi mata, kafin ya gama yanke shawarar abinda zai mata na tukuicinta idan sun koma gida, sai dai hakan ba yana nufin za su baiyana komai ga mutanen gidan ba, zai zama tsakanin shi ne da ita.

A wannan fitarne bai bari ya manta da sayayya mai yawa ga Ayda ba, itama nata jakunkunan daban ya haɗa mata, da ita da yaronta Abul, wanda shi rabin sayyyar shi duk kayan wasa ne.


Dawowa yayi a gajiye Aymana ta kalli yadda wasu ma'aikata suke shigo da kaya, suna fita ta nufeshi "Duk yadda naso karmu kwashi kaya wajan tafiya hakan bai samu ba."

Ajiyar zuciya yayi "Ina tare da gajiya ina buƙatar taimakon ki."

Hannun shi ta kama sukayi ƙurya, ta taimaka mashi yayi wanka ya shirya kafin suka zo suka huta.

***

Washe gari girgin safe su Aymana zasu bi don dawowa Toro, Sultan ya gama shirin shi na Alfarma cikin kayan sarauta da suka amshe shi sosai, yau rawanin kanshi launin makuba ne, hakan ya fito da hasken fatar shi.

Aymana ta gyara Alkebbar jikinta "Kwana biyu da Sultan bai saka rawani ba, sai naga yau Sultan ya fi kullum yin kyau."

Shiru baiyi magana ba, sai ƙofa da yake nufa cikin tafiyar Sarauta, jin bai amsa mata ba Aymana ta gane yau fa ya mayar da Izzarshi, hakan yasa ta bi bayanshi tana mai tafiyar  ƙasaita, wanda ita kanta sarƙar ƙafarta tana fitar sauti mai rikitarwa.

Lokacin da suka isa motoci ne suka zo ɗaukar shi, da fadawa masu tarin yawa, wasu daga cikin motocin suna ɗauke da busa da algaita.

Sam su Aymana basuyi mamakin ganin yadda aka ƙayatar da gidan ba, hakan ya tabbatar musu da ana shirya wani shagali ne don dawowar Sultan.

Umarni Sultan ya bada akan nufa dashi wani ɓangare na sirri don su shirya kafin su fito.

Ayda ta ci kwalliya wannan lokacin don tarbar Sultan a cewar ta itace matar da zata tare shi.

Kuyangi da bayin gidan sai kai kawo suke, Jakadiya kuwa bi take ɗaki ɗaki don leƙo wainar da ake toyawa.

Wanann lokacin sam dawowar Sultan baiyiwa Waziri da Yarima Saifu daɗi ba, saboda tun tafiyar Sultan ɗin  Waziri yake zama fadar safe shi kuma Yarima Saifu ya zauna fadar yamma.

Farfajiyar gidan ta ƙayatu da adon sarauta da kujeru, mutanen gidan kowa yazo, hatta mai martaba da iyalanshi sun fito Sultan ne kawai ake jira da Aymana.

Ayda tana daga gefe cikin Alkebba launin ja, sai cika take tana batsewa ga kuyangi na gewaye da ita.

Sultan ne da Aymana suka dirfafo wajen yayinda fadawa da kuyangi suka biye dasu.

Kowa na wajen ya miƙe tsaye don girmamawa  lokacin da Sultan ya ke niyar zama.

Abin mamaki Ayda tana zaune, Aymana kuwa tana tsaye tana jiran zaman Sultan kafin ta zauna.

Murmushi Sultan yayi ya fasa zama, ya ja alkebbar shi tare da nufa wajan Ayda ko ba komai dai yayi kewar shirmenta kwana biyu.

Kowa ya maida hankalin shi wajen, Sultan ya je gaban kujerarta ya ɗan sunkuya kamar yana mata raɗa "Gimbiya." 

Ya faɗa, Ayda ta saki murmushi tana kallon shi, Sultan ya miƙe ya kamo hannunta.

Aymana tayi saurin kauda idonta jin wani abu daya daki zuciyarta, kishi taji marar musaltuwa.

Wata kujerar Sultan ya canzawa Ayda, Ayda ji take kamar ya ƙara mata girma akanta, ta zauna tana saka hannu ta dafa cikinta, ko don cikin jikinta tasan dole ya kulata.

Take aka fara kirari ga Ayda da kuma Sultan.

Juyawa yayi don komawa mazaunin shi, ta gaban Aymana yazo wucewa, cikin sauri ta sunkuya alamar ban girma saida taga ya wuce ne ta ƙara dai-daita tsayuwarta.

Sultan ya zauna sannan kowa ya zauna, ya sanar bayason bata lokaci don yana son shiga ya huta.

Haka yasa aka gabatar da komai na murnar dawowarshi cikin sauri, masu wasannin gargajiya suka gabatar, kowa na wajen ya ji daɗi.

Sultan yayi jawabi da godiya gasu waziri da suka riƙe karagar shi har ya dawo.

Aymana kanta yana ƙasa, da kyal ta samu ta daidaita kanta, Sultan ya ɗan kula da hakan, sai dai bai damu ba.

Farida ta zauna gefenta daga ƙasa tare da yi mata raɗa ahankali "Allah ya ja kwananki, ina mai tuba, Amma hankalinki baya tare da taron nan."

Cikin sauri Aymana ta nutsu ta mayarda hankalinta, dai-dai lokacin aka fara jawabi akan Sultan yana son gabatar da bada Hula da kuma naɗi.

Sultan ya miƙe tsaye aka miƙa mashi wata hula ta mata ƙirar hular sarakuna mata. (Tiara) sai dai ƙiyar hular ƙirar sarakunan gargajiyane, wanda aka yiwa ado da madubai da zagayen zinari mai kyalli.

Mai gabatarwar yace "Sultan zai sakawa Gimbiya Aymana hular naɗi da kuma bata sarautar Sarauniyar matan Nahiyarmu. Saboda haka mai martaba yana son ganin Gimbiya Aymana a gaban shi."

Wata irin faɗuwar gaba ta shigi Aymana ta ɗago a gigice, tana kallon mutanan wajen kowa yana cikin mamaki yadda Sultan zai yi naɗi ba tare da ya nemi shawarar kowa ba.

Sultan yana kallonta cikin soyayya, tabbas dole ya bata girma da kuma bata tukuici mai tsoka akan daran farkon su, amma kuma yana ganin sarautar da zai bata hakan zai sa ba za a taɓa mantata a nahiyar ba, kasancewar itace mace ta farko da ta riƙe wannan Sarautar.

Kowa ya fara murna, ana ihu da tafi, Jakadiyya ta ci gaba da rangaɗa guɗa.

Aymana ta kalli Sultan dake kallon wajan da take fuska ɗauke da murmushi.

Mama dake nesa tayi saurin nufo Aymana cikin murna, ganin ta kasa tashi.

Kuyanga Aisha da Farida suka ƙara matsowa, Mama ta riƙo hannun Aymana suna miƙewa don kaita gaban Sultan.

Farida tayi saurin riƙe wani yadin karan-miski dake jan ƙasa jikin kayan Aymana.

Ayda tayi saurin miƙewa tana dafa kujera cikin gigicewa, ta yadda za a ɗauki sarauta mai girma aba Aymana bayan itace take kawo magadan sarautar gidan su.




*Haliloss*
[11/2, 7:39 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA SHIDDA. 36*

   Ana zuwa gaban Sultan Aymana ta sunkuyar da kanta ƙasa, Sultan yayi murmushi yana mai saka hannu ya fara ɗago kanta, Jakadiyya ta matso da salon kiraki.

Sultan ya ɗago hular ya ɗorata akan Aymana, murna aka kama yi, Aymana wani sanyi ya ziyarceta, tabbas tasan darajar sarauta, hakan yasa take jin kamar ya bata duk wani farin ciki da zata iya nema.

Ɗagowa tayi a hankali tana mai son mayarda hawayen farin ciki dake neman zubar mata, Sultan ya koma kan kujerar shi ya zauna, Ayman ta tsuguna a gaban shi alamar godiya da kuma girmamawa.

Sultan yayi murmushi kawai, Mama ta kamo hannun Aymana suka koma mazauninta.

Mai martaba kuwa yasan tabbas hakan yana nufin Sultan ya samu farin ciki na tafiya da Aymana, shi kanshi yasan tabbas Aymana ta cancanta a yaba mata.

Waziri kuwa zuciyar shi kamar zata huda kirjinshi ta fito, wani baƙin ciki yake ji, lallai Sultan ya tabbatarwa mutanan gidan babu wani bayan Aymana.

Goggo dake gefen Ayda ta riƙe hannunta "Ki daure Kar ki..."

Fizge Hannu Ayda tayi tana mai barin wajan sanin cewar idan har ta tsaya tabbas sai tayi abinda zai ja hankalin kowa, tun kafin ta isa sashenta take kuka, Allah ya taimaketa babu kowa mutanen gidan suna farfajiyar.

Haka aka tashi taron masu murna sunayi masu baƙin ciki kamar suyi hauka. 

Sultan sashen Gimbiya Ummi ya wuce don gaida ita, sai da ya gaida kowa kafin ya wuce sashen shi.

Aymana kuwa ita kanta bata samu kanta ba, saboda masu taya murna dake zuwar mata da kuma Barka da dawowa.

Jin ance Sultan ya shigo hakan yasa tayi saurin miƙewa don zuwa wajan shi, kasancewar tasan Ayda ce zata amshe shi.

Yana zama Aymana tana shigowa da sassarfarta ta ƙarasa gaban shi ta durƙusa "Allah ya ja kwanan ka, ina godiya, ina jin farin ciki har bansan taya zan yi godiya ko bada tukuicin wann..."

"Ba a biyan tukuici don wani tukuicin."

Aymana ta ɗago, Sultan ya miƙe yasa hannu ya ɗagota suka miƙe tsaye ya riƙe kafaɗunta "Wannan shine tukuicin ki da kika kasa zaɓar abinda kike so."

Murna tayi tare da rungumoshi ta kai bakinta tana sumbatar shi "Na gode."

"Shi kenan dai a fidda ranar fidda shagali don taro akan..."

"Ranka shi daɗe bana buƙatar hakan, Sam bana so sarautar ta zama zan rinƙa gudanar da ita, babu buƙatar shagali."

"Me hakan ke nufi Aymana?"

Murmushi tayi ta lakaci hancin shi "Mai kula da Sultan ba zai samu lokacin gudanar da wani mulki ba, iya kula dakai ma mulki ne."

Dariya yayi jin yadda ta zaɓe shi akan sarautar daya bata "Allah ya maki Albarka."

Bayan fitar Aymana haka tasa aka fitar da kayan tsaraba ga kowa har da Maimartaba a ciki.

Bayi da kuyangi sunyi murna sosai, Jakadiyya tsarabarta ta dabance, ita kau da ma ba tun yanzu ba Aymana ta gama da ita tunda ta kaita ƙasa mai tsarki.

Ranar Ayda sai da ta taɓo mashi zancen banbanci da ya nuna tsakanin su, shiru yayi ya ƙaleta ganin duk kalmar da zai yi mata ya riga ya taɓa yi mata wajan nusar da ita akan abinda yayi niya bazai fasa ba.

Bayan kwana biyu ta rinƙa karɓar zugar wasu daga cikin mutanen gidan, hakan yasa suka dawo kamar da ita da Aymana da sun haɗu sai gorin haihuwa da habaice Habaice, Aymana kuwa ta sake hannu ta toshe kunnuwanta a yanzu ta yi alƙawarin ba zata kuma kula Aymana ba.

Mai martaba ne zaune da Sultan suna fira, Gimbiya Ummi ta shigo Sultan ya gaida ita yana shirin tashi don bar musu wajen Gimbiya Ummi ta kalle shi "Alhamdulillah Sultan na fahimci komai ya maka dai dai a fadar ka."

Sultan ya sunkuyar da kai sai lokacin ya tuna bai faɗa masu yadda yake jin ya samu komai lafiya ba.

"Ayi min Afuwa Gimbiya Ummi, nayi shiru ne akan maganar ina gudun kar mutanen gidannan su fahimci ina..."

Dariyar girma Mai martaba yayi "Ai ko baka faɗa ba mun fahimta."

"Allah dai yayiwa yarinyar nan albarka." Cewar Gimbiya Ummi.

Shiru Sultan yayi tare da miƙewa "Na barku lafiya."

Yana fita Gimbiya Ummi ta kalli Mai martaba "Ni kam wallahi ma Yarinyar ta fara bani tausayi."

"Wajan me kenan?"

"Hmm yau dai ko yaya ne zan faɗa, akan haihuwa, duk yadda yarinyar nan Ayda take mata gori ina sane amma Aymana ko kallonta bata yi."

"Kinzo da maganar da na jima ina son yi, amma abin mamaki shi Sultan ɗin bai taɓa kulawa ba."

Ajiyar zuciya tayi ta ce "Wannan lokacin ba zamu zuba ido ba, zan zauna da shi, ya kai yarinyar nan Asibiti a dubata."

"Yana da kyau yin hakan." Mai martaba ya bata amsa.

***

Sultan ne ya riƙe hannun Aymana da take shafa kirgin shi, ya kalleta yana murmushi "Wai Gimbiya Ummi ce ta ce na kai ki Asibity ki ga likita."

Aymana ta ɗan razana tare da faɗin "Saboda me, lafiya ta lau."

"Tace tana buƙatar ganin jikanta daga wannan ɓangaren." Yayi maganar yana mai shafa cikinta.

Dariya tayi "Allah sarki ni wallahi har hankali na ya tashi."

Hannunshi yakai saman kafaɗarta "Zan faɗawa Gimbiya zai yiwu ma ta shirya ganin Magaji nan da..."

"Haba ni ba wani abu a tare sani."

Sultan ya ja hannnunta "kin tabbatar?"

Dariya tayi "Eh mana."

Miƙewa tsaye yayi tare da ɗaukarta tsagwayam "Shi kenan muje na baki magajin yanzu."

Yana maganar yana hayewa dasu kan gado, Aymana ta miƙe ta dafa kafaɗar shi "Shi kenan ba damuwa zan karɓa."

Tayi maganar tana saka hannu ta fara ɓalle maɓallin rigarshi, Sultan ya kai kanshi akan kumcinta, da taimakon ta ya kawar da kayan jikinshi, kafin nata kayan, wani salon wasa Sultan ya cigaba da aika mata sai da ya tabbatar ya kaita inda ba zata iya juraba kafin ya hautsine na shi tunanin ta hanyar kai kanshi yana tsotsar jikinta.

Ya sani sarai salon yana tasiri wajan kawar da tunanin Aymana nishi ta fara sakar mashi tana ƴar ƙara, sosai yake tsotsa ta, ya miƙar da hannuwanshi yana lalubar ƙirjinta tare da mummurzawa cikin salo, Jin Aymana ta fara mashi numfashi hakan yasa shi saka nashi hannun akan Hajiya Babba dake ƙakƙandarewa ya janye kanshi tare da mayar da jikin shi yana fara sarrafara cikin lumshe ido yana jin gamsuwa na shigarshi.

****

Ayda ta dafa cikin dake gabanta daya turo sosai ta ci gaba da magana "Da banbanci fa har yanzu, ko baki fahimci hakan ba, kin kasa gane kowa yana ganin gazawar ki, ko da yake babu buƙatar hakan, Sultan ya riga ya samu mai gadon shi, saura ma mai zuwa nan da ɗan lokaci.

"Ayda!"

Aymana ta faɗa tana fara nunata da yatsa wannan lokacin ta kai ta ƙarshe, sai dai kafin ta ƙara ɗaga baki don magana Gimbiya Saratu ta shigo farfajiyar.

Aymana ta juya tana kallon ta, Ayda ta aikawa Saratu wani mugun kallo, Saratu tayi kamar bata ganta ba tayi kan Aymana "Gimbiya zo ki ji."

Aymana ta sauke ajiyar zuciya tabi bayan Saratu, suna shiga ɓangaren ta Gimbiya saratu  tace "Wallahi baƙo gare ku ni kumu ban san taya zanwa Sultan bayani ba."

"Baƙo kuma?"

Dariya Saratu tayi "Sirikin ku mana."

Aymana ta jawota "kaji ni da mara kunyar yarinya, Sultan ɗin ne kika rasa taya zaki sanar dashi."

"Wallah kuwa."

"Shi kenan yaushe zai zo, zan sanar dashi."

"Gobe ne, yace yana son ganawa da Sultan ne, amma zuwan safe zasuyi."

"Babu damuwa zan tashi Sultan ɗin da wuri kar ki damu."

***

Da daddare Aymana tana zaune tana jiran shigowar Sultan yau kanta yana mata ciwo sai dai tana son isar da saƙon Saratu kafin ta kwanta.

Bisa mamakinta sai gani tayi Sultan ya fito hannunwan shi ɗauke da kofin shayi guda biyu.

Binshi tayi da kallo cikin daurewa ta ce "Ban yi tunanin kana ciki ba."

Murmushi yayi yana ɗan kallonta ganin bata taso ta karɓe shi ba "Allah yasa lafiya."

"Lafiya lau Alhamdulillah." ta bashi amsa, tare da kauda zancen da bata son ya gane bata jin daɗi.

"Ina can ina haɗa shayi ga Gimbiya" ya faɗa yana miƙa mata kofin.

Aymana ta ƙarɓa, suracin shayin yana fita da ƙamshin sinadarin da aka haɗa ma Shayin.

Ɗan yamutsa fuska tayi jin yadda ƙamshin ya doki hancinta, ya aje kofin tare da faɗin "Ko miye Sultan yayi Shayin da shi."

Ajewa yayi ya matso ya jawota jikin shi "Kamar akwai damuwa tare da ke."

"A'a saƙon saratu ne nazo isarwa" tayi maganar tana gaya mashi.

Dariya yayi "Allah ya kaimu gobe."

Ameen tace, Sultan ya ci gaba da shan shayin shi Aymana ya miƙe Sultan ya bita da kallo, ya kalli kofin da ta bari bata sha ko kaɗan ba.

Ya ajiye kofin yana binta baya ya samu tana rage kayan jikinta "Ba ki da sha Shayin ba?"

Ya faɗa cikin sanyin jiki, don ya damu, Ayman ta ɓalle bireziyar jikinta, ta nufe shi tana wata irin tafiya da salon jan hankali, ga dukiyar fulanin ta dake girgizawa.

Sultan ya kalleta lokacin da tazo gab da shi "Na faɗa maka Shayin yana ƙamshi mara daɗi, ban san me ka saka ba."

Hannuwanshi yasa ya riƙo dukiyar fulanin da ke mashi yawo a ido, bai bata amsaba, ya kai bakinshi akan ɗaya yana fara tsotsa. Aymana ta rinjaye su suna faɗawa kan gadon ɗakin.




*HALILOSS*
[10/29, 11:31 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*Alhamdulillah jikina yayi sauƙi, Na gode sosai da Addu'o'in ku, Naji daɗin yadda kuke neman Littafin MASARAUTA sai yanzu ne na gane ana duba littafin, inshallah zaku ci gaba da ganin littafin kamar kullum.*

*SHAFI NA TALATIN DA ƊAYA. 31*

Aymana ta ji wani tashin hankali da maganganun Sultan "Wannan wace irin rayuwa ce Sultan?"

Shiru yayi tare da jingina jikin shi ga kujera "Wanann shi ne abinda ya faru, wanda na san ba kowa ne zai gane hakan ba Aymana. Allah ya gani ina tausayin Abul."

Hawaye ne suka gangaro daga idanuwanta, ta saka hannu tana gogewa, lallai ta san sun saka rayuwar yaron a cikin hatsari, ta juya ta kalli Sultan "Ba a jiye su, don Allah a fara nema mashi sauƙi tun kafin abun ya zama wata matsalar kuma."

"Zan saka shi a Addu'o'i na, ina sha Allah."

"Ameen" ta amsa tare da miƙewa ta matso mishi da kayan lambu, ta sa hannu ta ƙara gyara fuskarta, kafin ta yi hanyar barin wajen, ido kawai Sultan Ameen ta bita dashi.

***
Sai da aka ƙara ɗaukar lokaci, kafin maganar rashin lafiyar Abul ta baiyana a gidan, Ayda ce tsaye gaban Sultan tana kukanta, tsawon lokaci bai mata magana ba "Taya za a ɗau ciwo a ɗorawa yarona, wannan ai sharri ne."

"Ayda!"

Ta ɗago ta kalleshi "Ke baki kula da Abul ɗin bane ko me?"

Sarai ta sani amma bata san ta ina zata ɓullowa lamarin ba "Ai nasan dole sai Abul ya ga taskun rayuwa a gidan nan, musamman ga mutanen da suka zo don neman shiga da kuma..."

Wata irin tsawa Sultan ya daka mata, saboda ya fahimci tana so ta ce Aymana ce tayiwa yaronta sihiri, abun ya baki mamaki wai su ba zasu taɓa yin hankali ba. "Sai yaushe hankali zai shige ki ne, ba ki ta lalurar yaron ki, sai ma neman abin abun ki ke?"

"Amma ai..."

Kafin ta ida Sultan ya nuna mata ƙufa cikin zafin zuciya ba tare da yayi magana ba, ta gane ran shi ya ɓaci Ainun, hanyar fita tayi tana mai kuka.

Kuyangin dake wajen suka bita da kallo tare da fara gulamace-gulmace, ɓangaren  Waziri ta nufa ta same shi tsaye yana kai kawo Ayda ta fasa kuka mai tsuma zuciya, Waziri ya bita da kallo "Dama baƙin ciki ake kar yaro na ya gaji sarauta shi yasa aka yi mashi haka."

"Ayda ba da ke suke yi ba, wannan faɗan da ni suke wallahi, yanzu yaron da muka ɗaura burin mu akan shi shi ne sukayiwa haka."

Inna ta aje tire ɗin hannunta "Amma wallahi ban yafe ba, kuma idan har ba a ɗau mataki ba ..."

Gani tayi Waziri yayi zama dirshen a ƙasa ya dafe kai, yana karanto salatin da babu shi a zuciyar shi, wasu zafafan Hawaye suka biyo kuncin shi "Duk daɗewar da nayi cikin son ganin na jagoranci gidan nan har yau ban samu sa'a ba, wallahi wallahi wallahi na yi alƙawarin sai dai ayi biyu babu." Yayi maganar tare da miƙewa ya nufi cikin gida.

***

Jakadiyya ta yi shewa tana mai kallon Gimbiya Mai gado "Me na faɗa maki? Wannan kaɗan ma suka gani, ai sama tayiwa yaro nisa."

Gimbiya Mai gado ta buga cinya ciki tana sakin shu'umin murmushi "Sai dai abi wani sarki, amma nan dai zance ya ƙarare, ba ki ga Waziri har ya fara tada kafaɗa ba, wai shi jikanshi zai yi mulki duk daɗewa.

"Allah ya taimakeki ba zasu taɓa samun nasara ba."

***

Sultan Amin ne zaune kan kujera ɓangaren Gimbiya Ummi, Aymana kuwa tana daga gefen shi, shiru babu wanda yake magana har shigowar Gimbiya Ummi, gaisheta sukayi ta zauna tana amsawa tare da faɗin "Ko Sultan ya dubo jikin Gimbiya Ayda?"

Ɗan dafe kai yayi "Yanzu nake son wucewa daga nan."

"Ina tunanin kamar har da damuwa da ta saka wa ranta akan ciwon Abul"

Shiru Aymana bata saka masu baki ba, sai dai ta ji tausayin Ayda, gudun kar su ga kamar wani abu hakan ya sa tace "Tana ɗakin magani ne?"

Sultan ya juyo ya kalleta "Haka aka sanar dani."

"Sai ku je ku dubota gaba ɗaya har ke Aymana." Cewar Gimbiya Ummi.

"Akwai yuwar sai na je turakata kafin zuwan." Sultan ya faɗa yana miƙewa.

Aymana ta miƙe tana ɗan sunkuyawa don yiwa Gimbiya Ummi bankwana, Sultan ma hakan, suna zuwa hanyar fita Saratu ta shigo "Allah ya taimake ka barka da fitowa."

"Bana amsa kalar wannan gaisuwar." Ya faɗa yana wucewa.

Dariya Saratu tayi tana mai bin bayansu, ta riƙo hannun Aymana suka fito tare, a hanyan Aymana take mata tsegumi akan dole Sultan yaƙi amsa gaisuwarta tana ƙanwarshi amma bata damu da sha'anin kowa na gidan ba, balle mulkin shi.

Dariya tayi tace "Ni fa ba na son hayaniyar mutanan gidanan ne."

"Kin fi son zama kina danna waya, shi ya sa ga ki nan babu abinda kika sani na Sarauta."

Taɓe baki tayi tana murmushi, ta tsaya tana faɗin "Sauka lafiya, Ni komawa zan yi, zan zo neman afuwa gun Sultan."

Dariya Aymana tayi, Saratu ta juya ita kuma ta bi bayanshi suna tafiya kamar yadda suke.

***

Yamma na yi Sultan ya aikawa Aymana akan ta fito za suje duba Ayda. A zaune ta same shi sanye da shadda launin bulu mai haske, babbar riga da rawanin shi suna akan kujera, Sumar kan shi ta sha gyara sosai, ta kwanta, kamar yadda sajen shi ya gewaye farar fuskar shi.

Shiga tayi tana ɗan murmushi "Allah ya taimaki namijin zaki."

Binta yayi da kallo yana nazarinta, sai dai bai yi magana ba, ta ɗan sunkuya ta ɗauki rawanin tana dubawa, ta matso kusa da shi "Barka da hutawa."

Ƙamshin turarenta ya doki hancinsa, hakan yasa shi ɗan lumshe ido "Sultan bai gama shiri ba kenan?" Ta faɗa ba tare da jin komai na rashin amsawar shi ba, don ta san komai na sarauta, shiru ma amsace a wasu lokutan.

Gaban shi ta tsaya ta saka hannu tana fara shafa lallausar sumar shi, cikin wani irin salo, sai lokacin ya ɗan yi murmushi "Sabon aski ne aka..."

"Lallai da Gimbiya tana kusa da ta bada lada mai tsoka ga mai askin." Tayi maganar tana aza mashi rawanin, hakan yasa ya riƙo hannuwanta duka biyu, ya kalleta, tare da miƙewa tsaye.

"Ko Gimbiya ta manta da babbar riga da Alkebba kafin rawani?"

Sai lokacin ta tuna, hakan ya sa ta saki murmushi mai sauti ta ce "kyawun sajen Sultan ma ka ɗai ya isa mantar da ni." Murmushi yayi shima yau yana ganin kamar akwai tsokana a tare da ita, sai dai kuma ganin shi ne yasata shiga wani irin shauƙi.

Ta ɗan janye hannun ta daga riƙon da yayi mata ta aza rawanin akanta saman ɗankwalinta, Sultan ya bita da kallo, tana kwasar Alkebba ta nufo shi, ta bude babbar rigar ta ɗan ƙara tsayi tana saka mashi ta dawo tana gyara wuyan rigar da kuma naɗewa akan kafaɗa.

Har lokacin rawanin yana akanta, hakan ya ɗan yi mata kyau, kasancewar yau rawanin bula ne mai turuwa, tana aza mashi alkebba ta aza hannu akai zata cire rawanin.

Sultan ya riƙe hannunta "Ki bar shi a haka Aymana."

Zaro ido tayi tana kallon shi, ɗaga mata gira yayi "Akan ki naga yafi kyau, akan ki ya dace ya zauna Aymana, na fi son ganin shi anan, Me amfanin shi akai na bayan kece komai nawa a mulkina." Yayi maganar cikin sanyin murya da sam Aymana bata san Sultan yana da shi ba.

Ta ƙara matsawa sosai gaban shi, zata yi magana ya katseta "Kullum ke ce mai tagazawa rawanina, me don ya koma akan ki?"

    A hankali ya gewaya zuwa bayan ta tare  da zagaya hannun shi akan cikin ta, kanshi ya daura a kafaɗar ta, yana goga  hancin shi cikin tsananin damuwa da bukatar kasancewa da ita na har abada.

   Mutuwa jikinta yayi bata san lokacin da ta rufe idanun ta ba, tana kara jingina bayanta a faffaɗar kirjin shi. Zuciyarta tana wani irin bugawa, wani irin kaunar shi da begen shi yana ƙara tabbatar a zuciyarta, bata san yadda aka yi hakan ba.

Sai dai bururrukan da suke danƙare bisa zuciyarta ba zai barta ta cimma matsaya akan Sultan dinta da yake shirin bata kome na shi ba.

A hankali ta cire rawanin ta riƙe a hannunta sannan ta janye jikinta daga na shi , ta ɗan sunkuya cikin girmamawa "Ina mai neman afuwar Sultan akan rawanin shi da na saka, lallai rawani yana da girma na sani, idan da wani yayi amfani da shi ba ni ba, lallai hukunci zai zama mai tsanani, zai yiwu ma ko waye ya aikata hakan ya zama cikin bayi marasa galihu."

Ajiyar zuciya Sultan yayi ya kama kafaɗarta tare da haɗata da ƙirjin shi, Aymana ta cigaba da magana "Idan kuwa har hakan ya faru na san Mai martaba ba zai taɓa amfani da rawanin ba, don zai iya kasancewa ko akwai wani sihiri da za a aiwatar ta hakan."

Cikin sauri Sultan ya anshi rawanin daga hannun Aymana ya aza akan shi, sam babu wani zargi tsakanin shi da Aymana, haka ne maganarta za a iya yiwa sarakuna sihiri ta amfani da rawanin su.

Ya gyara rawanin sosai ya ƙara matseta jikin shi "Ina so Gimbiya ta sani, Sultan ba shi da amintacce kamar matar shi, haka babu zarginta a tare da shi" yayi maganar tare da ɗago kanta suka haɗa idanuwansu yace "Ko kin manta ke ce malamar lafiyata?"

Murmushi tayi har kumcinta ya lotsa, Sultan ya duƙar da kanshi, cikin bugawar zuciya ya kai bakinshi akan wuyanta  yana mai sumbatarta, sai da tsikar jikinta ta tashi, cikin dakewa ta janye jiki, tana mai nuna mashi ƙofa.

    Har zai fita kawai ya tsinci kan shi da sake janyo ta. Ya manna ta da bango, cikin wani irin zazzafar kaunarta wanda ya sashi aikata abinda bai shirya mishi ba.

Ya shiga sauke mata wasu tagwayen sumbata da yasa ta kasa tsayawa da kafaffunta, numfashin su yana haɗuwa a tare,  cikin wata wahalalliyar yanayi ta kuma rike harshen shi tana kara tsotsar shi.

  Hannun shi ya kai k'ugun ta, yana kara mannata da jikin shi, bai tab'a kawowa yau zai ji irin gudunmawar da zata bashi ba, sai gashi baki daya ta sussuta  mishi al'amarin shi. Cikin wani irin kwarewa yake tafiyar da hannun shi har cikin rigarta.

 Ƙamƙame shi tayi sakamakon tab'o dukiyar fulaninta, masu laushi, yana kara shafa ta, har zuwa cikin ta, baki daya ta gama narke mishi.

Daga shi har ita basu san zasu iya samun kan su a haka ba, sai dai a fahimtar da tayiwa Sarki Sultan ɗin nata ta fahimci yana bukatar yaja al'amarin ya wuce haka jim yadda yake zuge mata zip din rigarta, hakan yasa ta janye bakinta daga nashi, tana me kifa kanta a kirjin shi, sumbatar kanta yayi tare da cewa.

"Me yasa?"

"Aydah" ta faɗa, baki daya ya manta da wani zancen Aydah, dan haka ya janye jikin shi bayan ya kalle ta, murmushi yayi ƙasa ƙasa ya ce

"Haka Gimbiya zata tafi da kayanta a yamutse?" Ya fada tare da mai da dariyan shi murmushi.

Tura baki tayi domin tasan ba iya kayanta ba, har wanka ya haura kanta,itama cikin zolaya tace mishi.

"Da fatan Sultan zai gana da ruwa!" Murmushi yayi

"Zoki taimaka min" Maƙale kafaɗa tayi cikin kunya tace "Allah ya baka yawan rai, a haka so ake a cinye ni danye ina kuma na kai kaina bandakin ka."

Jinjina kai yayi yana rage kayan jikin shi tare da cewa "Ai haka!" ta gane nufin shi kafin ya gama yunƙurawa ta fice da sauri tana dariya.

Murmushi yayi sannan yace.
"Da kin tsaya mana." 

Bayan mintin kamar talatin suka kuma fitowa cikin farin ciki da annashuwa, ko wannan su yana jin daɗin yanayin da ya kasance ayau.

Ɗakin magani suka nufa, Ayda tana kwance lokacin bacci ya ɗauketa, sun jima a tsaye bakin gadon, Aymana ta nunawa Sultan kujera bai mata magana ba, hakan ya sa ta gane baya buƙata.

Sultan yana kai kawo ya ɗan maida hannuwanshi bayan shi, Aymana ta kalli takardun dake aje gefen gadon da Ayda take kwance, ta bi takardun da kallo.

Ta ɗan jima kafin tayi tunanin duba takardun, ko da akwai shawarwarin da zata basu ta fannin lafiyar Ayda.

Buɗe fayil ɗin tayi, ta fara karantawa Sultan ya bita da kallo kafin ya koma kan kujerar da Aymana ta nuna mashi ya zauna.

Ɗaya bayan ɗaya take karanta takardun, bataga wata matsala ba sosai amma akwai alamar ciwon zuciya ko bugawar zuciyar Ayda ya sauya hakan yasa ta ɗago ta kalli Sultan tare da faɗin.

"Kaga abinda Gimbiya Ummi ya faɗa ko?" ya  kalleta ba tare da yayi magana ba, ta miƙe tsaye tana nufa kan tebur da kayan likitoci suke har zata ɗauka ta duba Ayda sai kuma wata zuciya ta haneta.

Ta dawo ta na ida bin takardun tana karantawa, wata takarda da ta ɗan tsaya kanta, tana ware ido, ta sa hannu tana murza idanuwanta, don gani take kamar gizo takardun ke mata.

Ta ɗago ta kalli Sultan sai taga ya rufe idanuwan shi tare da jingina da kujera.

Gabanta ne ya fara dukan tara-tara, idan har ta karanta takardar dai dai *CIKI* ne ta gani Ayda tana ɗauke da shi.

Aymana ta ƙara karantawa tabbas Ayda tana ɗauke da cikin sati biyar, ciki kaɗuwa da tashin hankali Aymana ta rufe takardun.

Tana dafe kirjinta dake lugude kamar zai faɗo, idanuwanta sun kaɗa sunyi ja, kanta yana sara mata, tunda take duniya bata taɓa tsintar kanta a makamancin wannan tashin hankalin ba.

Ta ɗago ido tana kallon shi, har lokacin idon shi a rufe yake, ta maida kallon ta ga Ayda, da ke kwance, ta fara  tunanin kalar soyayyar da Sultan yake ma Ayda, yau har gashi tana ɗauke da ciki na biyu.

Wani shahararran kishi take ji, ji take kamar ta fasa ihu, ta miƙe tana maida takardun ahankali, ta koma ta yi saurin jingina da bango don ji take ƙafafuwanta ma ba zasu iya ɗaukar ta ba.

Sultan ya buɗe idon shi, cikin sauri Aymana ta daidaita nutsuwarta, ya miƙe tsaye "Ko zamu tafi zuwa dare ma dawo?"

Aymana ta yi sauyin yin hanyar ƙofa jin hawaye na niyar wanke mata kumci.

Bayanshi tabi har ƙofarshi suna shiga, ya zauna yana mai kallonta ita kuma ta nufi ɗakinta dake cikin ɓangaren shi.

Da sauri ta rufe ƙofa, tare da durƙushewa tana sakin kuka, ta saka hannuwanta tana daɗe bakinta.

Wani irin kuka take da sam bata iya riƙe kanta, bata san miye dalilin Sultan na yi mata irin wannan ƙiyayyar ba, a hankali taja jiki ta koma kan gado tana ƙara canza salon kukanta.

Haka tayita zama aganin kukan ba zai fissheta ba yasa ta fara tunanin mafita, wannan Lokacin bata neman shawarar kowa amma dole komai ya zo ƙarshe ta bar mashi gidan shi, duk wani abu da suke ɓoyewa dole su baiyyanar da shi.

Saboda kuka da tasha hakan yasa fuskarta tayi kumburi, fatar idanuwanta suka yi ja, lokaci kaɗan zazzaɓi mai zafi ya rufeta, jikinta ya hau rawar sanyi, barkon dake kan gadon taja ta rufa dashi.

Hawaye sun kasa tsayawa a idonta, kishi ke lallasar zuciyarta, wata zuciyar ta sanar da ita ta bar mashi gidan shi, wata zuciyar ta fara tambayarta miye ribarta nayin hakan bayan bata cimma mata burin ba.

Shawarwari ta farayi, yadda zata ɓullowa lamarin, a take ta yanke shawarar zata yi amfani da damar zuwa lokacin da zai samu lafiya, komai na mulkin shi ya daidaita, daga lokacin zata Ɗ
dauki *TAKOBIN* gidan su, ta barshi tunda babu amfanin zamanta.

***
A tunanin Sultan Aymana wani abu zata ɗauko ta fito, hakan yasa ya barta, sai dai shirun da yaji yasa shi kallon hanya duk bayan wani lokaci.

Agogo ya kalla ya miƙe don yaje yin shirin tafiya masallaci sallar magriba,har ya yi Alwala ya fito, bai gantaba, ya fice masallaci.

Sai da aka gama sallar isha yayi bankwana da kowa, kafin ya dawone ya biya ya duba jikin Ayda kafin ya nufi ɓangaren shi, a ƙofa ya tambaya aka sanar dashi ba aga fitar ta ba, shiga yayi ɗakin shi yayi wanka ya fara shirin bacci.

Wasu fararen kayan bacci ya saka rigar tana da botira a gere gaba, sai dogon wando, ya saka turaruka, ya ɗauki wayar shi har zai kwanta sai ya miƙe ya nufi ɗakinta.

Tura ƙofa yayi ya shiga, kallon gado yayi tana cikin bargo, ya kalli na'urar sanyaya ɗaki dake ƴar ƙara ya nufi bakin gadon yana harɗe hannuwa a ƙirji tare da mamakin yadda har tayi bacci.

Gani yayi tana rawar sanyi, ya matsa gaban gadon sosai tare da faɗin "Gimbiya."

Shiru tayi tare da saka  bargo ta ƙara rufe kunnuwanta haushin muryar take ji, cikin mamaki ya taka gadon kaɗan, ya saka hannu yana buɗe fuskar ta, cikin sauri ta kawar da kanta ɗayan gefen zata mayar da bargon ya riƙo hannunta.

Zaro ido yayi jin yadda jikinta yayi zafi sosai, da sauri ya hau gadon ya na faɗin "Jikin ki da zafi lafiya kuwa?"

Ya yaye bargon ya kalli fuskarta Innalillahi ya fara karantawa ganin yadda ta kumbura, ga kuka da take yi har lokacin "Baki da lafiya ne?"

Ya kai hannun shi ga wuyanta, ya ɗagota ya ɗan janye mayafin data naɗa tun lokacin da zasu fita.

"Yanzu baki da lafiya irin haka ba zaki sanar ba Haba Aymana."

Ya mayar da ita ya sauko yaje ya kashe na'urar data saka ɗakin yin sanyi, ya dawo yaɗagota "Me ke damun ki?"

Sam ji tayi ma bata son ganinshi, ta fashe da kuka, tana kwantawa sosai jikinshi saboda jikinta babu kwari.

Ya ƙara matseta sosai ya saka hannu yana share mata hawayen "Yi shiru bari na kira azo a duba ki."

Aymana ta kaɗa kai, tana riƙo hannunshi da yake danna waya, ya gane nufinta kar ya kira "To haka zaki zauna, bazan lamunta ba." Ya faɗa cikin damuwa, janye jikinta tayi ta koma kan gadon sosai "Kar ka kira, ka bani magani kawai a cikin lokar can."

Tayi maganar cikin rawar murya, Sultan ya miƙe da sauri ya duba, yana nuna mata wanda take nufi, ya kawo mata, ya koma kan ƙaramin firij ya ɗauko robar ruwa da taimakon shi tasha.

"Kin ci abinci."

Kaɗa kai tayi, ya sauke ajiyar zuciya, ta kwanta tana rufe idanuwanta "Sannu." Yace Aymana tayi shiru kawai, shi kuwa gani yake zafin ciwon ne.

Ya ɗauki bargon yana rufa mata, ya sauko daga gadon ya fice, Aymana ta lallaɓa ta miƙe ta samu ta sauya kaya zuwa goduwar rigar bacci ta mata launin fure, rigar tana da wani raga-raga a gaba, sai siririn hannu, iyakar rigar guiwa, ta ɗauki wata hular bacci ta saka ta koma ta kwanta ta rufa, tana mai maida lumfashi da ƙarfi da ƙarfi.

Tsawon mintuna goma sha biyar Sultan ya turo ƙofa da kofi hannun shi, tsaftatacciyar madara ce a ciki, kan gadon ya zaune ya buɗe bargon.

Ya na faɗin "Tashi  ki sakawa cikin ki wani abu."

Shiru tayi mashi, ya sa hannu ya ɗagota tare da bin rigar jikinta da kallo, ya mannata jikin shi, ya kai kofin bakinta, tana son janye jikinta amma tana jin ta samu muhalli ta ɗan sha kaɗan ta janye bakinta.

Ya kuma maida mata "ki ƙara kinga fa baki da lafiya."

Ya faɗa yana ɗan jijjigata alamar rarrashi wasu hawayen baƙin ciki suka ƙara kwararowa ta ƙara kurɓa kaɗan ta janye jikinta, Sultan ya aza kofin saman lokar gefen gadon.

Ya saka hannuwan shi biyu ya gyara mata kwanciya sosai a jirjin shi, ya ja fulo ya jingina bayanshi, ya maida hannunan yana shafa bayanta.

Saukar hawayenta ke ƙara rikitashi, ya rufe idanuwanshi, sam baya son kuka, balle kuma kukan Aymana, kan shi ya aza saman kanta, ya kai hannunshi ya kuma share mata hawaye "Shi kenan ki daina kuka, ba na so."

Yayi maganar yana zame jikinshi, ya kwantar da ita tare da gyara tashi kwanciyar ta hanyar haɗe jikinsu, sosai yake jiyo zafin jikinta hakan yasa ya ƙara haɗe jikinsu, ya kai hannunshi yana shafa bayanta ahankali ahankali.

Aymana ta rufe idanuwanta ta Sultan ya kalleta ya ɗago ya ƙara taɓa wuyanta ya kai kanshi a kumatun ta, ya sumbaceta, cikin wani irin shauƙi dake fuzgar shi, sai da tsikar jikinta ya tashi.

Tayi ƙarfin halin gyara kwanciyarta ta hanyar juya mashi baya, hakan yasa hannun Sultan da yake shafa bayanta ya koma kan cikinta.

Haka ya ƙara shige mata sosai, ya cigaba da shafa cikinta kamar yadda yakewa bayanta.

Aymana jikinta ya ƙara mutuwa, Sultan kuwa yanajin wani yanayi yana ratsa shi, haka yake yawo da hannuwanshi yana shafa cikinta har zuwa kan dukiyar fulaninta, wani abu yake fuzgar shi, cikin kwarewa da lallaɓawa yake shafasu duka biyun.

Aymana ta ɗan sauya yanayi ta ɗauki ɗayan hannunta ta ɗora akan nashi hannun da yake shafa jikinta da shi ta na riƙe hannun.



*HALILOSS*
[10/29, 11:31 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA BIYU. 32*


Riƙe hannunshi da tayi hakan ya sa shi tuna cewar bata da lafiya, nutsuwar shi ya nema, tsawon lokaci Aymana tana riƙe da hannun shi, har bacci ya kwashe ta, sai da ya sauke ajiyar zuciya ganin bacci ya ɗauke ta, ya ƙara gyara kwanciyar shi, ta hanyar ƙara haɗe jikin su, ya jima kafin shima baccin ya ɗauke shi.

Asuba nayi Sultan ya lallaɓa ya janye jikinshi, don tafiya masallaci, ba ya son tashinta, abinda bai sani ba Aymana tana jinshi, ta yi kamar bacci take, tana jin fitar shi ta miƙe ta shiga banɗaki tayi wanka ta fito tana gabatar da salla.

Kafin shigowar shi ta bar ɓangaren zuwa nata, ta jima tana zaune tama rasa abin yi sai tunane-tunane take, can wani tunani ya faɗa mata, ta miƙe ta  fara shirinta.

Sultan yana ɗakin shi, bayan ya tabbatar ta fita, shiri yake don fita fada.

Ƙarfe tara dai-dai Jakadiya ta fara maganganu da guɗa bayan taje dubo Ayda, ta samu labarin tana da ciki.

Kowa na gidan sai da ya shiga kaɗuwa, kafin kace me, gida murna ake kowa na gidan ya samu zancen cikin Ayda.

Aymana tana zaune ta miƙe tana son zuwa wajen Sultan a karo na biyu don taya shi murna.

Sultan ya tsinkayi maganganu dake wakana a gidan, hakan ya ɗaga hankalin shi, kan kujera ya koma ya zauna yana mai dafe kanshi, kenan Ayda ciki ne da ita.

Sai da ta buga ƙofa kafin ta shigo, ganin shi tayi dafe da kai ta yi murmushi "Allah ya ƙara tsawon kwana ga Sultan, Zan zo ace saƙon da aka sanar dani nice zan fara maka albishir."

Ɗagowa yayi ya kalli yadda Aymana ta durƙusa gaban shi, kallon shi take sosai tana son gane yanayin data tsinkaye shi, ganin tana nazari hakan yasa ya fara neman tattaro Izzar shi da mulkinshi.

Ya gyara zaman shi "Ina jinki."

Murmushi tayi "Allah ya taimaki Sultan, Sarki ɗaya tamkar da dubu, idan an bani dama ina da zance baki na."

"Ina jin ki!" Ya faɗa babu alamun fara'a sai Izza dake bibiyar jinin shi.

Aymana ta fahimce shi sosai, hakan ya sa ta fara neman ta ta Izzar tare da faɗin "Farin ciki zuciyar masoyan Sultan, Ina mai sanar dakai Gimbiya tana gab ƙara kawo mana Yaro."

Kuri yayi mata da ido, wai ita baisan kalar halinta ba, sam baison taya zai jawo farinciki ya nuna ba, murmushin yaƙe yayi "Wa ya sanar da ke?"

Ta ɗan sunkuya "Allah ya baka nasara!" Ta faɗa ba tare da ta bashi amsa ba.

Take zuwan su Ɗakin magani ya faɗo mashi, ya kalleta sosai tare da miƙewa "Allah ya riƙa mata!"

Ya faɗa Aymana ta kalle shi, ya gane tana da ko tambaya ya juyo da sauri "Gimbiya zata samu tukuici don sanar da Sultan ƙaruwar da za a samu a gidan shi."

Gyaran murya tayi "Na gode!" Sultan ya cigaba da kai kawon da baima san yana yi ba, Jakadiyya ta turo ƙofa, tana kwasar gaisuwa.

"Allah ya ja zamanin Sarki."

"Da buƙatar wani abu?" Ya tambaya, jiki babu kwari ganin yanayin Sultan tace "Allah ya maka tsawon rai, Abul yana gab samun ɗan uwa!"

Sultan ya juya ya nufi kujerar shi ya zauna, lokaci guda jakadiyya taga Sultan ya fara murmushin da babu shi a azuciyar shi.

"A bata kulawa da abinda ke cikinta."

"Saƙon taya murna daga mutanan cikin gida."

"Na amsa." Ya faɗa.

Miƙawa tayi tare da faɗin Na barku lafiya. Aymana ta miƙe tsaye tare da faɗin "Jakadiyya."

Chak Jakadiyya ta tsaya tare da juyowa tana rage tsayinta "Allah ya taimaki Gimbiya."

"Tukuicin ki yana zuwa gareki."

Murmushi tayi "Allah ya ja zamanin uwar gidan Sultan."

Ta fice, Aymana ta mayar da hankalinta wajen Sultan, ta jima ba ta yi magana ba, haka shima na shi ɓangaren, tana son shigar mashi da maganar bakinta amma kuma tana ɗan shakku a lokacin.

Cikin wani salo da yanayin da ta rasa gane kanta, ta matsa wajen shi tare da zama saman kujerar da yake, ta haɗa kafaɗun su, hannunta ta ɗora bayan shi tana shafa bayan a hankali, Sultan ya fara sauke ajiyar zuciya.

Ya juyo kaɗan yana ƙare mata kallo, a zuciyar shi yana tunanin miyasa cikin ba ajikinta ba, ya yi saurin kai hannu yana riƙo hannunta, ya fara murzawa cikin wani irin salo.

Ya ƙara matsewa jikinta yana haɗe jikinsu, fuskar shi yakai kan tata fuskar sumba ya yi mata a kumatu, kafin ya mayar da bakin shi akan nata cikin sauri da ƙwarewa ya kuma fara tsotsar laɓɓanta kafin ya zura hashen shi yana neman nata harshen.

Cikin rawar jiki Aymana ta ƙara riƙe shi, saboda yadda take jin ba zata iya jurar wannan salon na shi ba.

Hannuwanshi ya sa yana fara shafar dokin wuyanta yana saukowa har kafaɗarta, Aymana ta rufe idanuwanta tana mai ƙara riƙe shi, saboda wani shauƙi dake bibiyar tafikan ƙafafuwanta har saman kanta.

Mayar da hannuwanshi yayi yana matseta yana mayar da numfashi, Aymana ta ɗan janye fuskarta ta mayar ɗayan gefen, ta na jin yadda numfashin shi ke fita da sauri da sauri.

Anan ta samu tana ɗaga bakinta "Sultan yana shirin ƙara samun Magaji, Sai dai ina cikin damuwa."

Ɗago kanta yayi "Damuwa kuma Aymana?" Cikin muryar shi data fara sukuikuicewa.

"Akan Lafiyarka Sultan, Ina nemar mana mafita." Tayi maganar tana janye jikinta daga nashi, tare da nuna damuwa.

"Muna iya bakin ƙoƙarin mu, da aiwatar da Addu'o'i, ina son sanar dakai na shirya maka tafiya zuwa *SAUDIYYA* don neman lafiyarka da kuma ƙara kusanci ga ubangijinmu."

Ajiyar zuciya yayi yana nazarinta, Aymana ta gane yana da tambaya hakan yasa tace "Ina so ne Magajin ka da zai zo, ya samu mahaifinshi acikin mulki da kuma cikar Izza."

Hannuwanta ya kamo, tare da faɗin "Kalle ni Aymana."

Cikin sauri ta kalle shi, tana son fahimtar shi, sai taga ya lumshe idanuwanshi yana sakin murmushi.

Aymana ta miƙe takai mashi sumbata a hanci.

***
Tunda Ayda taji batun cikinta ba shiri ta baro ɗakin magani, dole sai ta fito ta zagaya mutanen gida, haka kuwa akayi ta fito tana cika tana batsewa, duk wata damuwa da take ji akan Abul ta kau, tunda gashi zata kuma kawo wani Magajin.

Lokacin da taje sashen su, bata taradda Waziri ba, Innar ta sanar da ita yana fada yana amsar taya murnar da ake mashi.

***

Iya maƙura hankalin Gimbiya Mai gado yakai ƙarshe wajan tashin, wannan lokacin kowa ya gane baƙin cikinta, ta kalli Yarima Saifu dake kai kawo tace "Lallai Waziri damu yake zance, don ance Ayda tana da wani cikin shine ya wulakantaka agaban mutane."

"Wallahi ya ci darajar bana so zance nayi mashi rashin kunya ya samu Mai martaba, da ko ance ya kalle ni ba zai kuma kallo na ba."

Ajiyar zuciya tayi ta ce "Bari tsohuwar Jakadiyya tazo, lallai ko Ayda ko cikin jikinta ko mu, sai an samu gwani a cikinmu."

***

Ya na durƙushe gefen Gimbiya Ummi da Mai martaba, Mai martaba yayi shiru bayan taya Sultan murnar samun Magaji da zai yi, Sultan ya ɗago ya kalli Mai martaba ya ce "Allah ya taimake ka, dama na zo da magana ne, ina son zanje saudiyya don yin Addu'o'i akan lafiya ta."

Kafin Mai martaba yayi magana Gimbiya Ummi tace "An ya Sultan zaka bar gidan nan a irin wannan lokacin?"

Mai martaba yayi gyaran murya ya kalli Gimbiya Ummi "Ko kayi magana da Aymana akan hakan?" Sanin Mai martaba ne Aymana tana taka muhimmiyar rawa wajan  nemar mashi mafita.

Murmushi Sultan Yayi "Allah ya ƙara tsawon Rai itace ma ta nemi nayi hakan."

Ajiyar zuciya yayi, ya kalli Gimbiya Ummi "Ai shikenan, Allah ya dawo dakai lafiya, Amma wani hanzarin ba guduba."

Kallon shi sukayi, hakan ya bashi damar ci gaba da magana "Lallai dole ka tafi da mata ɗaya cikin matanka."

Gimbiya Ummi ta ɗaga baki zatayi magana Mai martaba ya ɗan ɗaga mata hannu don suba Sultal damar yin magana "Baba ban kaiga shirya hakan ba." Ya faɗa yana mai duƙar dakai.

Mai martaba ya ce "Kaje ka fidda wacce zakayi tafiyar da ita, Sauka lafiya!"

"Na gode!"

Ya miƙe ya fice, Gimbiya Ummi ta kalli Mai martaba "Miye Ayda za ta je ta yi mishi banda rawar kai na banza, yarinyar da bata damu da lalurar shi ba."

Murmushi Mai martaba yayi "Ki bar su dai ki gani."

***

Ayda ce tsaye turakar Sultan, sai dai lokacin baya ciki, ta zauna kan kujera tana jiran shigowar shi, Aymana ta fara buga ƙofar kafin ta buɗe ta shiga.

Ganin Ayda zaune yasa ta ɗan danasanin shigowar har zata juya sai kuma ta fasa, Ayda ta ya mutse fuska ta kalli Aymana ta miƙe tsaye.

Ganin yanayin da Ayda take haka ya tabbatarwa Aymana akwai abinda take son faɗa. Bata ida tunanin ba taji tana faɗin "Har yanzu dai tufa na kariya ga matsiranta, wasu basa gajiya da shiga da fita a cikin turaka amma kuma ba sa yunƙuri mai sauti, Ga wani magajin wannan lokacin sai dai muce aniyar kowa ta bishi." Tayi maganar yana mai taɓe baki.

Aymana ta yi hanyar shiga ciki sam batayi niyar tanka mata ba, cak ta tsaya jin Ayda ta cigaba da magana "Ɗiyar Sarki, matar sarki, hakan kuma bai sa an iya amsar saƙo ta daidai ba, sai gashi ƴaƴan da ba sarautar a gidansu su suke haifar ƴaƴan Sarkin."

Juyowa Aymana tayi cikin ƙololuwar ɓacin rai ta tsaya ɗan nesa da Ayda "Kenan kinsan akwai banbanci tsakanin Mulki da talakawan da ake mulka? Maza ki gyara kalaman ki Ayda kar ki yadda fushin zuciya ya hau kanki."

Ta ƙarashe maganar tana yin hanyar ƙofar fita, don ta fasa shiga ciki, Ayda ta taɓe baki, tasa hannu ta shafi cikinta tana dariya, tare da faɗin "Duk baƙin cikin ki, sai kin ƙara ganin wani yaron nawa."

***

Bayan kwana biyu Aymana tana kishingiɗe a wani wajen zaman hutawa, wayar tace hannunta tana dannawa, Farida ta shigo farfajiyar da saurinta ta rusuna gabanta tare da gaida ta.

Aymana bata ɗagoba "Me ke faruwa?"

"Allah shi taimakeki, Mai martaba ne yake son ganawa dake."

Cikin sauri Aymana ta kalle ta  "Naga kamar lokacin tashin shi fada bai yi ba."

"Haka ne! Allah ya baki nasara."

Saurin miƙewa tayi, Farida ta sa hannu ta gyara mata takalminta Aymana ta zura ta fice Farida tana binta baya.

Yana tsaye a babban falon shi, Aymana ta shiga da sallama, ciki ciki ya amsa mata, ta ɗan ƙara matsawa har lokacin bai juyo ba.

Hakan ya sa tace "Allah ya taimake ka, Na amsa kira cikin gaggawa, ina mamaki kamar lokacin shigowarka bai yi ba."

Juyowa yayi cikin taƙama yace "Ina da muhimman abubuwan yi ne, hakan ya sani shigowa."

"Amma ina Uzairu yake?" Wato bawan da ke kula da shi a fada.

Shiru yayi bai bata amsa ba "Ki shirya tafiyar ki zuwa Saudiyya jibi, jirgin safe zamu bi." Yayi maganar ba tare da kallonta ba.

Aymana ta matsatso "Me hakan ke nufi?"

Ya nufi kujera tare da faɗin "Tafiyar da kika shiya mana ce."

Shiru na wani lokaci, wani sanyi ya ratsa zuciyar Aymana, ba zata iya musa mashi ba, ta matso gare shi.

"Ayda!" 

Sultan ya ɗago ya kalle ta, ta kauda idonta, Murmushi yayi tare da faɗin "Mu duka zamu je."

Aymana ta yi saurin dakewa, ta kawar da kanta "Allah ya nuna mana."

Ta juya cikin sauri tana nufar ɓangaren ta, da tsantsar tunane tunane, yadda za a yi wannan haɗin tsakaninta da Ayda, take ta fara tunanin komawa don sanar da shi, ita zata zauna gida don ta kula da komai.

***

Washe gari mutanen gidan kowa ya san da tafiyar Sultan  zuwa ƙasa mai tsarki, ɓangarorin Yarima Saifu murna suke sun san kafin dawowar shi zasu ɗanɗani romon dake cikin mulkin shi.

Waziri kuwa ya riga yasan Yanzu gari na shi ne idan har Sultan ya tafi, tunda shi za a barwa riƙon gari kafin dawowar Sultan.

***

Ranar daddare Sultan Yana durƙushe gaban Gimbiya Ummi sai lokacin yake son sanar da ita ya yanke shawarar da Aymana zai yi tafiyar.

Ita kuwa Aymana ta gama shiri don zuwa sheda mashi tana neman alfarma yabarta tayi zamanta, don sam bata son abinda zai danganta ta da Ayda, lokacin da taje ake shaida mata yana sashen Gimbiya Ummi.

Aymana ta yi ajiyar zuciya, ta san idan tayi maganar gaban Gimbiya Ummi to dolen shi ya amince.

Sallama tayi tare da shiga, ta nufe su tana zubewa gaban Gimbiya Ummi daga ɗayan ɓangaren da Sultan yake.

"Barka da hutawa Ranki shi daɗe."

"Yauwa Aymana, ki na Lafiya."

Aymana ta juya ga Sultan "Allah ya baka nasara."

Sai lokacin ta kula da yadda ya kafeta da idanuwa, kai ya ɗaga mata, Ya juya kan Gimbiya Ummi dake faɗin "Ina jinka Sultan."

"Akan tafiyar mu ne, sai yanzu na samu damar sanar da Mai martaba gobe ne tafiyar."

"Allah ya dawo daku lafiya."

Yayi ajiyar zuciya tare da faɗin "Sannan kuma bisa duba da nayi na ƙaramin cikin dake jikin Ayda, ganin yadda take jin jiki a kwanakin nan, hakan ya sa na yanke shawarar zan tafi da Aymana ne..."

Kafin ya ida ta kalle shi cikin sauri, tare da sauke ajiyar zuciya, cikin taimakon Allah babu wanda ya ji ta.

Gimbiya Ummi tace "To Madalla! Allah ya baku iko, ya kuma baku nasara akan abinda kukaje nema, Allah ya dawo mana daku Lafiya."

Da sauri Aymana ta ƙara matsawa gaban Gimbiya Ummi tana ƙara sunkuyawa alamar girmamawa tare da faɗin "Mun gode!"

Sultan ya matsa kaɗan tare da faɗin "Ameen."

Gimbiya Ummi ta dafa kafaɗar Aymana, sosai take jin son yarinyar, ganin yadda take tagazawa Sultan, aranta tana so ace Aymana ce da ciki, ji take kamar ta basu shawarar yo addu'a ga Aymana don itama ta samu nata Magajin, amma saboda dattako irin na Gimbiya Ummi ta kasa furta hakan.

***

Gidan ya gama kacamewa da hayaniyar tafiyar Mai martaba da Aymana, Mama ta shigo da saurinta wajen Gimbiya Aymana tana dariya tare da faɗin "Kai kina nan zaune ina can ina kallon dirama a gidan Waziri."

Aymana ta miƙawa Farida wata riga data ɗauko, tare da faɗin "Za ki iya bamu waje Farida!"

Farida ta rufe akwatin matafiya da take haɗawa Aymana kaya ta sunkuya tare da faɗin "Na barku lafiya."

Aymana ta kalli Mama tana dariya "Ina jinki!"

 "Ayda  kuka harda turje-turje wai Sultan yana nuna banbanci a tsakanin ku."

Dariya Aymana tayi "Allah wadan naka ya lalace."

Itama Mama dariyar tayi "Kin ganni harda shiga bada haƙuri, a zuciyata nace dam ta ɓarar da cikin garin hauka."

Aymana ta yi Murmushi "Ai babu kyau fatar mugun abu ga bawa."

Mama tace "Haka ne Aymana, yanzu dai kowa ya ƙara tantance darajar ki a gidan nan."

Wata dariya tayi "Haba Mama don Allah kibar zugani,  ai..."

"Aymana wai bakya ganin tsantsar soyayyar ki ga Sultan?"

Aymana bata yi magana ba Mama tace "To kema kiyo addu'a, muna son ganin Magaji daga wajen ki Aymana."

"Hmm." Kawai Aymana ta faɗa.

***

Ayda tana baro ɓangaren Waziri tayi turakar Sultan, yana tsaye tare da Uzairu, wasu kayane jibge a falon Uzairu yana haɗawa.

Ayda babu ko sallama, ganin Uzairu yasa ta dakatawa, Uzairu ya gaida ita, sai dai bata da sukunin amsawa.

Uzairu ya yi hanyar fita, Sultan ya koma ya na neman kujera ya zauna tare da bin Ayda da kallo, yana son ɗan kwantar mata da hankali ganin koba komai tana da hakkin akan shi.

"Ko Gimbiya na da buƙatar wani abu." Ya faɗa tare da ɗan faɗaɗa murmushi.

Wani kallo tayi mashi, wanda ba zaka ɗauke shi harara ba saboda tasan bata isa kallon tsabar fuskar Sultan ta harareshi ba.

"Dama kace haka man, har zaune zaka bar nuna wannan banbancin? Don Aymana ta fito daga gidan sarauta ko me? Don gidansu yana babbar masarauta ai bai fi masarautaka ba da zaka yi tsoron..."

Cikin hanzari Sultan ya miƙe tsaye, yanayin maganarta ya zaburar da zuciyar shi hannu ya ɗaga mata "Dakata!"




*HALILOSS.*
[10/29, 11:31 AM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA UKKU. 33*

SADAUKARWA GA:
_Rahama Niger tare da Ummi Zariya._


Cikin jin tsoron tsawar da Sultan yayi Ayda ta ja baya, ya gane ta tsorata ne hakan ya sa shi kasa ida magana, sam bai san ta yaya zai ɓullowa Ayda ta gane rayuwa ba, a ganin shi rawar kanta ya yi yawan da har take wuce muhallinta.

Ƙofa ya nuna mata tare da rufe idanuwanshi, cikin tsanannin ɓacin rai, jiki babu kwari ta fice, cikin takaicin kalar wulaƙanci da Sultan yake mata aduk lokacin da tazo mi shi da zance.

Ajiyar zuciya ya sauke tare da koma wa ya zauna samar kujera yana kawar da ɓacin ranshi.

***
Washe gari tun safe suka gama shirin su, mutanen gida kowa ya fito don ganin tafiyar Sultan.

Aymana ta fito daga ɓangaren ta, tare da kuyanginta, sai dai a babbar ƙofar falon shi suka barta, ta tura ƙofar tana mai gyara Alƙebbar ta.

Fitowa yake daga sashen ɗakunan shi, cikin wasu kayan Sarauta da suka amshe shi, ya rike wata sanda a hannun shi, yana ɗan azata ƙasa cikin tafiyar Sarauta.

Aymana ta ja ta tsaya sam bai ganta ba, saboda wani maɓallin Alƙebba da ya ɗan cire, ji yayi ya kaiwa mutum karo, cikin sauri ya ɗago yana kallon ta.

Aymana ta yi Murmushi tare da faɗin "Barka da fitowa ."

"Yauwa" ya faɗa yana ƙoƙarin gyara maɓallin, Aymana tayi saurin saka hannu tare da faɗin "Ko zan iya taimakawa Sultan."

Bar mata yayi tare da maida hankalin shi akan shigarta, ta burgeshi sosai yanayinta yayi kamar Sarauniyya dake jagorantar nahiya mai girma.

Ɗagowa tayi daidai lokacin da ta gama gyara mashi, Sultan ya yi murmushi kamar yadda ya gani a fuskarta.

"Ana jiran fitar Sultan."

"Sultan yana son keɓewa da matar shi." Yayi maganar yana mai ƙara tako zuwa gareta, Aymana ta ƙara shaƙar ƙamshin shi, tasa hannu tana dafa kafaɗar shi, cikin sauri Sultan ya sunkuya yana riƙota "Adon sarauta yana maki kyau Aymana"

"Ba kamar Yadda yake wa sarkin ba."

Ji tayi ya manne jikinsu, tare da sumbatarta a kumatu, cikin sauri ta matsa tare da faɗin "Kar ganin ruwa yaga Sultan."

Murmushi yayi yana tako zuwa fita, Aymana ta take mashi baya suna ficewa, haka suka samu ana ta jiran fitowarsu.

A bakin ƙofa suka haɗu da Ayda, don dolenta ta fito rakiyarshi tana gudun abinda zai ce ya dawo.

Sultan ya cigaba da tafiya suna binshi, a bakin farfajiyar cikin gidan duk matan gidan sunfito, iyayen su da sauran ahalin gidan.

Hannu ya rinƙa dagawa yana fitar da Murmushi, Gimbiya Ummi ta na tsaye ƙofar sashenta, wajan ta suka nufa, suka sunkuya, tare da kwasar Gaisuwa.

Ta kallesu bata nuna wani abu a fuskarta ba saboda matan gidan dake wajan.

Sultan ya matsa wajen sashen Gimbiya Mai gado ya sunya mata. Kafin ya juyo yayo hanyar fita.

Sai lokacin Aymana ta iso wajen shi, waigawa yayi sai yaga Ayda can nesa har ta tsaya.

Hakan yasa ya gyara tsayuwarshi tare da kallonta, kowa ya juya yana kallonta, kai Sultan ya ɗaga mata cikin salon da baya so a gane bai yi niyar zuwa da ita ba.

Ayda ta gane kamar kiranta yake, ta ɗaga ƙafa ta isa wajen, Sultan ya ƙara matsowa gab da ita "Zamu tafi ki kula da abinda ke cikin ki."

Kallon cikinta tayi, hakan yasa kowa na wajan yaɗan fahimta, take aka fara faɗin "Allah ya baka nasara, sauka lafiya."

Murmushi ya ƙarayiwa Ayda, ko ba komai dai ya nuna yana son abin da ke jikinta hakan ya sata jin daɗi, ta saki fuska.

Aymana tayi saurin zuwa ta dafa kafaɗarta "Magajin Sultan yana son kulawar ki."

Tayi maganar cikin salo, Ayda ta kalleta zata harareta sai kuma taga Aymana ɗauke da murmushi, ta juya kawai abinta, Haka su Sultan suka fice tare da ƴan rakiyarsu zuwa filin jirgi.

***

Isarsu ƙasa mai tsarki Madina. motoci sosai suka zo kwasar su da kayansu, Aymana bata yi mamakin hakan ba kasancewar tasan Sultan Sarkine da za a sanar da zuwan shi ga mahukuntan ƙasar.
 
Babban masaukin baƙi na MADINA HILTON aka nufa dasu, masaukin baƙi ne da ya  kan amshi baƙuncin manya-manyan mutane tare da masu ji da kansu.

Aymana tana gefen Sultan wanda a lokacin sun shiga tsakiyar askarawan dake tsaron lafiyar su, wanda a lokacin sun zagaye Masaukin bakin babu shiga ba fita, har sai Sultan ya isa ɗakin shi da iyalin shi.

Ɓangare ne  mai ɗauke da babban falo, sai wajan cin abinci daga gefe, da kuma banɗaki, sai gerin ɗakuna guda biyu a cikin wani korido, kowanne ɗaki yana ɗauke da ban ɗaki da kuma gado.  

Falo suka fara tsayawa suna sakin Ajiyar zuciya, Aymana ta kalleshi tana mai fitar da Alkebbarta ta aza akan kujera tare da Hamdala ga ubangijin ta.

Tun lokacin da Sultan ya isa ƙasar ya ke jin kwanciyar hankali na ratsa shi, Aymana ta zauna kan kujera, Sultan ya fara rage kayan jikinshi, saboda gajiyar da ke tare dashi.

Yana cire babbar Giga ya zauna tare da kallon Aymana "Ko akwai gajiya tare da Gimbiya."

Murmushi tayi tare da faɗin "Ba sosai ba." 

"Zamu ci abinci mu huta kafin..."

"Bana jin zan iya hutawa, ba tare da na samu hanyar ganawa da Sheikh Mansur ba." 

Wani babban Malamin Islama dake a ƙasar Saudiya, Sheikh yayi fice sosai wajan bada magungunan Addinin musulunci da kuma fannin waraka akan sihiri.

Cikin mamaki ya kalle ta "Sheikh Mansur kuma?" Don yasan shi da kuma matsayin shi.

Murmushi tayi tare da faɗin "Dama tafiyar don mu samu taimako ne a wajensa, nasan InashaAllah idan mun sanar dashi masalolinka zai..."

"Amma mai yasa baki sanar dani tun wuri na nemi son ganawa da shi ba?"

Ajiyar zuciya tayi ta miƙe ta dawo kan kujerar da yake ta riƙo hannunshi "Akwai wata ƙawata Ruƙayya, munyi karatun likitanci da ita, tana zaune da mujinta anan, har na gama magana da ita, mijinta yana da alaƙa mai ƙarfi da Sheikh Mansur, shi ne zai kaimu don ganawa da shi."

Wani irin kallo Sultan yake wa Aymana, ita dai damuwarta akan lalurarsa ne,   kenan bata da wani burin da ya wuce taga ya samu lafiya.

Hannunta ya matse sosai, wannan lokacin wani soyayyarta yake ƙara dirar ma sa wadda bai taɓa jin kalarta ba, wani yanayi ya fara shigar shi.

A hankali ya janyota jikinshi "Na gode!" Ya faɗa tare da matseta sosai suna jiyo bugawar zuciyar junansu, ya sa hannu yana shafata har kanta, hakan yasa ɗankwalinta ya zame, Sultan ya mayar da hannuwanshi akan lallausan gashin kanta yana shafawa cikin wani irin shuƙi dake fuzgar shi.

Ya maido hannuwanshi akan dokin wuyanta tare da mayar da tsinin hancinshi yana wasa da laɓɓanta, kafin ya canza salon shi ta aika mata da zazzafar sumba yana mai farawa da tsotse labbanta.

Aymana ta fara diriricewa tana saka hannunta akan kunnuwanshi tana murzawa tare da wasa dasu cikin wani irin salo, hakan ya ƙara rikita Sultan.

Ya kasa riƙe kanshi, janta yayi suka faɗa kan kujerar Sultan ya saka hannuwanshi bayanta yana zuge Zip ɗin rigarta, tare da saurin yin ƙasa da rigar, surar jikin Aymana ta bayyana sosai ta ɗan ƙame jikinta ya saka hannu yana ɓalle bireziyar jikinta.

Cikin salo ya mirginata kan kujerar tare da yin wurgi da bireziyar, ya fara shafata zuwa cikinta, har lokacin bakinsu a haɗe yake, ya mayar da hanuwanshi duka biyun a kan dukiyar fulaninta ya fara murzawa cikin wani irin salo.

Aymana ta ƙara riƙe shi tana ɗan zuzzullewa, ya janye harshenshi yana dawo dashi kan jikinta, ya fara sarrafa harshen tun daga wuyan shi har kan dukiyar fulanin.

Dakewa tayi jin tana niyar sakin ƴar ƙara, Sultan ya ƙara diririce sosai, jin yanayin da laushi da santsin jikinta, Yana fara lalubarta, Aymana tayi ƙarfin halin janyewa tana matse jikinta alamar bataso ya ganta.

Rungume juna sukai suna mayar da numfashi, da kyal ta iya janye jiki tana shigewa ɗakin don tsarkake jikinta, haka shima nashi ɓangaren.

***
Da daddare Aymana ta shiga ɗakin da ya zama shine na shi, ita kuma zata zauna a ɗakin dake kallon na shi, Shiga tayi da rigar baccinta iya guiwa, sigar jikin ta ta bayyana sosai. hannunta riƙe da kofin shayi da aka kawo musu.

Yana zaune lokacin ya gama saka wasu kayan bacci launin ruwan ƙasa da takalmansu, ya ɗauki turare ya fesa.

Aymana ta Aje kofin shayin, ta zauna bakin gadon "Ina tare da gajiya."

Ya juyo ya aje matajin daya gyara sagen shi, ya zo ya zauna ya ɗauki shayin ya kurɓa "Kina buƙatar wani abu."

Kallon shi tayi "Nayi magana da Ruƙayya tace gobe zasu zo ɗaukarmu mu je wajan Shaikh."

"Da sauri haka Aymana, nayi tunanin zamu bari sai mun gama Ummara, sannan muje akan maganar."

Miƙewa tayi ta nufi rawanin shi daya aje ta buɗe ma'ajiyar kaya tana ajewa "A'a hakan ba dabara bane, mu fara ganin shi, Sai mu yi Ummara, muna ibadunmu haka kuma kana amfani da shawarwari da kuma magungunan da ya bamu."

Ta saka rawawin ta dawo ta zauna Sultan yana Binta da kallo dan yanayin shigar da tayi. Ta ce "Hakan zai bamu dabar tabbatar da yanayin jikinka kafin mu koma gida."

"Shi kenan zamuyi kamar yadda kika ce."

"Na gode! Allah ya baka nasara."

Sun jima suna zaune kaɗan kadan sukan jefo fira a tsakaninsu, kafin Aymana tayi bankwana da shi ta tafi makwancinta.

Washe gari suka samu baƙuncin Ruƙayya da mujinta,  sun ji daɗin ganinsu sosai, atare sukaje don ganin Sheikh Mansur, sosai suka samu ƙarɓuwa a wajen shi, saboda alaƙar dake tsakaninshi da Mijin ruƙayya.

Sun faɗa mashi komai game da ciwon Sultan hakan bai zamar mashi abu mai wahala ba, tun a lokacin ya fara ɗora shi akan magunguna da kuma Addu'o'in don gabatarwa.

Suna dawowa Aymana bata zauna ba, ta fara haɗa mashi magunguna. Ya fara amfani dasu.

Washe gari suka fara gabatar da ibadan su da zasu gabatar a Madina, sun samu kwanciyar hankali sosai, don Sultan ya manta da duk wani rikicin kanshi, Aymana kuwa hankalinta ya karkata akan Addu'o'i ga mijinta da neman ɗaukakar shi.

Sunyi ziyarar ibadun  Madina, Sunje wajan dutsen Uhud, sun ziyarci masallacin Quba sun gabatar da salla raka'a biyu,  wadda falallarta tana da girma sosai, tare da Addu'o'i sosai, sun ziyarci maƙabartar da aka rufe matan Annabi (s.a.w) tare da ma sauran salihan bayi. 

Sun yi hotuna sosai da Sultan kala-kala a duk wajajen da sukaje.

Lokacin da suka samu kammala ibadun sune. Aymana ta shirya don zuwa MAZAIA MALL acan tayi sayyya sosai, ganin cewar idan sun bar Madina ko zasu dawo ba zata samu bin shaguna don sayyya ba, haka yasa Ruƙayya ta kuma rakata banban wajan sayayya mai suna  TAIBA ARAQ saiP dai babu nisa zuwa MADINA HILTON da suka sauka. Anan tayi sayayyawa mutanen gidan sosai.

***

Sun gabatar da kwanakin su, kafin suka wuce  Makka, don yin Ummara, sun samu masauki a  JABAL OMAR HILTON SUIT, kusan zan iya cewa shine babban masaukin baƙi da sai wanda ya amsa sunan sa yake yada zango a can. 

 Kullum Aymana cikin tambayar Sultan yanayi ko halin da yake jin jikinshi take, Alhamdulillah yana kwantar mata da hankali ganin ta damu, haka kuma yana jin nutsuwa a tare dashi, ya fara rage duk wata fargaba da yake ji.

A Makka ma Aymana ta je manyan kasuwanninsu, wannan lokacin Sultan da kanshi ya bata kuɗaɗe don yin sayya, a kasuwar SHARA MANSOOR da kuma CITY MALL tayi sayayya, wannan lokacin tafi mayar da hankali akan sayyyar kayanta da na Sultan ɗin ta.

***

Ranar da za su tafi Jedda, acan ne suke son shaƙatawa na wasu kwanaki tunda sun kammala ibadunsu.

Yana tsaye yana waya akan Masaukin baƙin da yake so a kama musu Aymana ta matso tasa hannunta tana kauda wayar daga kunnan shi tace "Na fison Hilton."

Take ya bada Umarnin sauyawa zuwa zaɓinta, yana gama yawar ya juyo ya kalleta "Me yasa kike son Hilton, bayan anan ..."

"Saboda yana kusa da kogin Maliya, ina son shaƙatawa a wajen."

Sultan ya ɗan yi murmushi "Hakane a Jedda Hilton Hotel ɗin su kana hango ruwan maliya."

Aymana ta ɗaga kai "Hakane Mai martaba."

Hannu yasa ya lakaci hancinta don ta bashi dariya ganin kwana biyu ba a kirashi da Mai martaba ba.




*HALILOSS*
[11/2, 7:38 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA HUƊU. 34*


Ta riƙe hannunshi suna zama kan kujera, binta yayi da ido sosai kyawun jikinta ya ƙara fitowa hasken fatarta ya ƙara bayyana, jikinta ya ƙara laushi, ta ƙara mulmulewa abinta, hakan yasa ya tabbatar ƙasar ta amshe ta.

Ana zuwa ɗaukar su suka nufi Jedda tun a hanyar zuwa masauki Aymana take kallon yana yin garin ta gilashin mota.

Sultan yasa hannu yana riƙo hannunta, Aymana ta kalle shi tana riƙe nashi hannun itama, ko wanne da abunda yake saƙawa a ranshi.

Daga zuwansu wanka sukayi, tare da cin Abinci, Marece nayi Sultan yana shirin zama don hutawa Aymana ta hana shi don dole ya tashi suka fice.

*Dhaban marine park* suka nufa, wani babban wajan shaƙatawa wajen yana da kyau sosai, akwai ɓangaren wasanni da kuma wajan wasan yara, sosai Sultan ya maida hankali wajan kallon motocin wasan yara da kuma   yadda iska yake sanyaya wajen.

Aymana ta ja hannun shi zuwa wajan wata kujera, suka zauna, Sultan ya kalleta "Sam wajen nan yafi dacewa da suwa da yara, kasancewar komai na wajen don jin daɗin yara ne."

Murmushi Aymana tayi, ta maida kanta akan kafaɗar shi tare da saka wani abin motsa baki tana sha "Hakan yana nufin wata rana Sultan zai so da Yaran shi."

Hannu yasa yana shafa kafaɗarta, sai dai baiyi magana ba, haka sukayi hotuna sosai.

Washe gari a *Masjid Al Rahama* sukayi sallar la'asar, Masallaci ne da ke tsakiyar  wani kogi wanda wajan yana da sanyi da kuma daɗin zama.

Gewayawa suka yi wajan ruwan bayan sun fito daga masallacin. Aymana ta tsugunna tana saka hannuwanta a cikin ruwan, Sultan ya kalli yadda rigarta take shiga ruwan ya duƙa tare da saka hannu yana fitar mata "Kin ga zaki jiƙa kayan ki."

Ɗagowa tayi tana kallon shi taɗebo ruwan sosai tana watsa mashi tana dariya, Sultan ya kalli yadda ta jiƙa mashi kaya yace "Ni kika yiwa Haka ko."

Yana maganar yana ɗibar ruwan Aymana ta miƙe tana ɗan gudunta Sultan ya bita baya, Sai dai lokacin da ya kamata ruwan da ya ɗiba a hannun shi sun zube.

Dariya tayi mashi, Sultan ya harareta iska yana ƙaɗa mayafin dake jikinta har gashin kanta yana fitowa.

Hannu yasa yana gyara mata gashin tare da rungumeta "Yauwa yanzu ne dai-dai lokacin da zan rama."

Numfashi take saukewa sosai "Allah ka barni, ko gudun da ka saka ni ai ka ram..."

Kafin ta ida Sultan ya haɗe bakinsu, yana harɗe hannuwanshi bayanta, gaba ɗaya ya kashe musu jiki, ta saka hannunta tana riƙe shi jin kamar ƙafafun ta ba zasu iya ɗaukarta ba.

Sai da suka kwana biyu suna yawon shakatawa a Jedda. Yanzu ma shiri take yi sosai lokacin marece yayi lis, samun shi tayi falo zaune da wasu kaya marasa nauri, wandon iyakar shi guiwa, sumar kanshi tasha gyara sosai.

Aymana ta zauna tare da shafa sumar ta ce "Allah ya baka nasara, na ga baka shirya ba."

Maido hankalin shi yayi akanta, doguwar riga ce mara nauri, tana da maɗauri a tsakiya, sai wani siririn mayafi data ɗora, ta mashi kyau  sosai "Ki canza kaya dai, ba zanje dake a haka ba."

"Au ni na fita da kai jiya da wando iyakar shi ƙasan guiwa."

Dariya yayi ya kama hannunta suna miƙewa "Yau ina so mu huta a gida."

Hanyar ɗakin shi suka nufa Aymana ta cire mayafin ta ajiye, Sultan ya faɗa kan gado "Ki min tausa."

"Allah shi taimakeka ina jin bacci ne fa."

Dariya yayi ya tashi yaune "Don na hana fita shine ba za a min ba."

Yayi maganar yana miƙe mata hannu "zo mu kwanta." Faɗawa tayi jikin shi tayi lamo kowannansu babu wanda yake motsi.

Ranar haka suka wuni a gida daddare suka ci abinci, Sultan ya miƙe ya shiga ciki yayi wanka lokacin da Aymana ya gama saka kayan baccin shi.

Bata mishi magana ba, ta matso tana kama hannun shi tare da gyara mashi maɓallin da yake ƙoƙarin sakawa.

Tana gamawa ta juya ta shiga ɓanɗakin, ya jima yana jiranta, zuwa can ya ji motsin ruwa alamar yana wanka ne.

Tsawon lokaci ta fito ɗaure da towel iyakar shi rabin cinyarta, hannun ta rike da  ƙaramin towel tana tsane jikinta.

Zama tayi bakin mudubu ta na gyara kanta kafin ta fara shafa turaruka.

Sultan yana zaune kan gado ya jingina, ƙafafuwan shi a miƙe, bayanta yake kallo yadda take shafa man gashi tana rirriƙe towel ɗin don bata so ya faɗi, sai da ta gama amfani da duk abubuwan muƙata kafin ta miƙe ta buɗe wata jaka cikin jakunkunan da ta zuba sabin kayan ta.

Wata rigar bacci ta ɗauko launin ruwan madara mai santsi, ta fara sakawa tare da janye towel ɗin ta zauna bakin gadon ɗan nesa dashi.

Ƙoƙarin gyara rigar take kasancewar rigar bayanta babu komai sai wasu zaruruwa da ake ɗaurewa.

Kallon gadon bayanta yake  yana kallon yadda take ƙiƙiniyar gyarawa amma ta kasa.

Ta miƙe tsaye, rigar iyakarta cinya, ta nufe shi tana zama kusa da shi tare da juya bayanta.

Ya gane me take nufi sai dai baya iya ko motsawa saboda yadda kayan jikinta suka kashe mashi jiki.

Juyowa tayi tare da fadin "Kana kallo  na fa."

Murmushi yayi a hankali yakai hannuwanshi akan bayanta, atunanun Aymana saren zai ɗaura mata.

Ji tayi ya zura hannuwanshi ta gaba ya tallabo dukiyar fulaninta, ya na cika hannuwanshi tare da mummurzawa, Aymana ta ɗan gantsare tana tallabe hannuwan nashi.

Sultan ya fara diriricewa, Ya jawo ta sosai jikinshi yana juyo da ita, cikin wani irin salo.

Ɗaga baki tayi zatayi magana Sultan ya haɗe bakinsu, Aymana tana jiyo yadda yake tsotsar harshen ta kamar alewar da tayi mashi zaƙi, cikin sauri da rikicewar jiki Aymana ta riƙe Sultan tana fara mayar mashi da nata salon.

Hannuwanshi ya ɗora saman kafaɗarta yana yin ƙasa da rigarta zuwa cibinta, ya mayar da kanshi akan dukiyar fulanin guda yana murza ɗayan da hannunshi guda.

Aymana ta maƙalƙale jikinta cikin nashi tana wani numfashi, ta mayar da bakinta akan kunnashi tana hurawa kafin ta zura harshenta.

Sultan ya yi ƙara rikicewa yana sauke numfashi, ya mayar da hannuwanshi kan cikinta, yana mai janye kanshi ya fara tsotsar cikiyarta, ya fara ƙoƙarin ƙara yin ƙasa da rigarta, yana mai shafa ƙasan mararta.

Cikin wani irin yanayi yake jin santsi a hannunshi, dabarbarcewa yayi tare da ƙara shafawa.

 Aymana tunda take bata taɓa jin wannan yanayin ba, haka kuma koda Sultan yake shafar jikinta bai taɓa zuwa babbar majalissar ba.

Gaba ɗaya Sultan ya fara ficewa hankalinshi, kam tunanin shi baya jikinshi, abinda ya fara zo mishi yau jikin Aymana ne yake jin wannan yanayin, abinda ya jima yana son ji.

Cikin kwarewa da muguwar sha'awar kasancewa tare da ita, ya fara sarrafata yana mai fara janye kayan jikinshi, musallan wandon shi da Hajiya Babba take neman fasawa ta fito.

Sam Aymana bata kawowa ranta komai ba, sada taji Sultan ya kawar da kayan shi tare da rungumar ta, yana mata wani irin salo da hura mata iska.

Hannunshi ya fara shafa bayanta, yana ɗaga ƙafarta, ya kai hannunshi yana lalubar Hajiya Babba tare da nema mata muhalli.

Sai lokacin Aymana ta fara zuzzullewa, tana ƙaƙarin haɗe ƙafarta Amma sam Sultan baya ma jinta.

Can sama sama yake jiyo yadda take ƙoƙarin hana shi, a ƙasa maƙoshi ya fara faɗin "Please Aymana you're my..."

Ya kasa ƙarasawa yana mai neman majalissar da yake buƙata, a bayyane ya fara karanto Addu'ar saduwa da iyali, ji tayi yana ƙoƙarin shirgarta, ta yi wata irin ƙara tana zullewa, Sultan ya gama da riƙeta gam ta yadda ba zata taɓa kubuce mashi ba.

Ganin da gaske yake hakan yasa ta fasa kuka dai dai lokacin da wani yanayi ya shigeta, jin yadda Sultan yake aika jikinshi cikin nata cikin salon iya sarrafawa, amma sam Aymana bata gane hakan ba, zai zafi da kukan da ta fara sakar mashi.

Cikin duniyar daɗin shi yake jinta, amma baya iya hana kanshi, sai Numfashi shi da yake canza salo yana fita da ƙarfi da ƙarfi.

Roƙonshi Aymana ta farayi, tsawon lokaci ta fara rasa karfinta, jikinta ya gama mutuwa kuka shaɓe-shaɓe take yi, gaba ɗaya jikinta ya saki, ta yi lamo sai hawayen azaba dake gangarowa wani yana korar wani.

Wani hanzari ya ƙara shigar shi ganin shi ne yake sarrafa ta, Sultan ya daɗe bai iya samo kanshi ba, wani abu ke bin jijiyoyinshi don daɗi.

Sai da yaji ya na zuba kafin ya ɗagota yana yin ahankali-ahankali har Numfashin shi ya sauka.

Kan gadon ya faɗa yana mai murgina ta jikinshi, ya na sauke nannauyar Ajiyar zuciya tare da ƙara maƙalƙaleta, wata ƙaunarta ce ta ƙara ziyartar shi, karon farko daya tara da Aymana kwanciyar hankalin yake ji, wasu hawaye yake jin suna fitowa daga idanunshi.

Sai lokacin ya tuna da kukan da ya jiyo tana yi, cikin sauri ya ɗagota yana mai kallon fuskarta.

Sai dai idanuwanta a rufe kuka kawai take, cikin hanzari ya goge nashi hawayen yana mai kallonta ya kuma azata jikin shi tare da rungubeta sosai, yana bubbuga bayanta ahankali ahankali.

Sun shima a haka kafin Aymana tayi shiru, sai lumfashi da take saukewa, jin hakan yasa ya janyeta daga jikinshi tare da janyo filo ya ɗora ta akai.

Banɗaki ya shiga cikin hanzari ya fara haɗa mata ruwan ɗumi, kafin ya dawo ya saka hannu cak ya ɗaga ta akan kafaɗun shi, sam baya son abinda zai wahalar da ita.

Ajiyeta yayi Aymana ta maƙale jikinta, Sultan ya kashe ruwan saboda kwamin daya cika, ya taɓa ruwan yana ƙoƙarin sakata Aymana ta maƙale kafaɗa "Bana so, Bana so."

Bayanta ya shafa yana lallashinta, ya yi hanzarin fara sakata aruwan yana jijjuyata, Aymana ta ji wajan ya ɗau zafi tayi ƙoƙarin miƙewa, cikin lallashi Sultan ya rinƙa gasa mata jikinta.

Ganin akwai ciwo hakan yasa ya cigaba da lallaɓa ta, ji yake kamar ya mayar da ciwon a jikinshi.

Kuka ta saka mashi, ta miƙe a cikin ruwan, ya ma rasa wace irin riritawa zai mata, soyayyarta da tausayinta suna tasiri a zuciyar shi.

Sun jima a toilet ɗin da kanshi ya tsabtace mata jikinta, kafin ya ɗagota yana fitowa da ita, kallon gadon yayi yadda zanin gadon ya ɓaci da fatsi-fatsin jini.

Kujerar zaman gaban mudubi ya jawo ya ɗorata, cikin hanzari ya yaye zanin gadon yazo ya na shimfiɗa wani.

Aymana ga yadda take jin ciwo amma kuma tana kallon yadda Sultan ya zage yau yana aiki gareta.

Sai da ya gyara sosai ya zo ya kamata ya ɗorata akan gadon ya kwantar da ita, yana shafa gashin kanta da ke jiƙe.

Wayar shi ya ɗauka ya danna kira yayi odar ruwan zafin da zata sha. Tare da maganin da yake buƙata akawo mata. Sannan ya je ya wanke zanin gadon cikin hanzari.

Ya dawo Aymana tana rigingine ta rufe idanuwanta yasa hannu ya dafa kanta yakai bakinshi yana sumbatar goshinta.

Yayi hanzarin shiga banɗakin ya yi nashi wankan ya fito yana shiryawa da sauri cikin wata farar jallabiya.

Falon ya fita ya jima kaɗan ya dawo hannunshi ɗauke da tire lokacin ta buɗe idonta, tana ganin shi tayi saurin rufewa.

Zuwa yayi ya ɗagota Aymana ta langwaɓe tare da faɗin "Kabar ni"

Hannu yasa ya share hawayen da suka gangaro mata, ya kai kofin bakinta "Ki sha zaki samu sauki."

Babu musu taɗan kurɓa ta kauda kai, haka yayita lallaɓata har ta sha sosai, ya ɓalle maganin ya bata. Kafin ya maidata akan filo.


Ɓandaki ya shiga ya ɗauro alwala ya zo yana shimfiɗa abin salla kafin ya kaffara salla don gabatar da Nafila, ya jima yana Addu'o'i.

Ya miƙe ya zo don kwantawa, lokacin ya gane bacci ya ɗauketa bargon ya yaye ya saka ƙafafuwanshi ya kwanta bayanta tare da rungumota sosai jikinshi.

Tunani ya farayi yadda ya faɗa soyayyar ta Amma kuma yau yana jin soyayyar tasha banban da kowane lokaci, kaunar ta ta mamaye zuciyar shi sosai, bai taɓa sanin yana ƙaunarta ba sai yau, wani irin kishinta yake ji a zuciyar shi.





*HALILOSS*
[11/2, 7:39 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA BIYAR. 35*

Ya jima kafin bacci ɓarawo ya ɗauke shi, da asuba bacci bai ishe shi ba haka ya lallaɓa ya zame jikinshi daga nata ya shiga banɗaki yayi wanka tare da ɗoro Alwala ya  fita Masallaci, bai ɗauki lokaci ba ya dawo don baya son ta tashi baya kusa.

Shigowa yayi ya zauna bakin gadon yana binta kallo mai ɗauke da tsananin soyayya, ya matsa a hankali yakai hannunshi, yana mai dafa kanta tare da fara shafa gashin kanta cikin wani irin yanayin so.

A cikin baccin Aymana take jiyo shi, buɗe idanuwanta tayi a hankali tana sauke su akan shi.

Yarima ya gyara kwanciyarshi tare da faɗin "Na tashe ki ko?"

Cikin sauri Aymana ta rufe idon ta don wata kunyar shi ta ziyarceta, tasa hannu ta ja bargon tana rufe fuskarta.

Ƴar dariya Yarima yayi ya gane kunyace ta jagoranceta, hakan yasa ya jawo ta jikinshi "Lokacin Sallah yayi, ki tashi naga lafiyarka." Ya faɗa cikin kulawa.

Jin bata bashi amsa ba, ya sa hannu yana shirin janye bargon, Aymana ta sa hannunta tana rufe fuskarta Yarima yayi dariya "Yau kuma Sultan ɗin ake jin kunya."

Da murmushi ɗauke a fuskarta "ka barni naje nayi salla."

Ɗagota yayi "Ni fa ba na riƙe ki bane."

Ido rufe Aymana ta fara lalubar son tashi tana ƙoƙarin saukowa, amma jikinta wata irin zafi tayi saurin komawa ta zauna, Yarima ya riƙota "Muje na taimaka miki."

"Bana so."

Dariya yayi yana mai tuno maganganun ta na daren jiya hakan ya sashi faɗin "Bana so, Mai martaba ka barni na daina."

Sauri tayi ta buɗe idonta, ta na kai mashi duka a kirji, tsaye ya miƙe "Au ni ko? Ai kuwa yanzu zan kuma."

Yana maganar yana jawota, cikin sauri ta zulle "Tuba nake Allah shi taimakeka."

Dariya ya saka ya riƙo hannunta tare da miƙewa "Shi kenan muje na gani, na shirya miƙi."

Ba jiranta yayi ba, hanyar banɗaki kawai ya nufa da ita, ya zaunar da ita "Zauna bari na haɗa ruwan."

Aymana ta jingina kanta da bango tana kallon shi, ya haɗa ruwan ɗumi ya juyo ya kalle ta cikin nuna kulawa "Kin gaji ko?" 

Shiru tayi hakan yasa ya nufi wata ma'ajiya ya ɗauko burosh da abin wanke baki, ya matsa, ya zauna gefenta, yakai burosh ɗin bakinta, yana son fara yi mata kafin ruwan su gama taruwa.

Da taimakonta ya gama mata ya wanke ya juya ya kashe ruwan, yasa hannu ya na janye rigar da ya saka mata, wata kunya ta ƙaraji, sam Sultan bai damuba, baya son ganin zata wahala.

Cikin ruwan ya sakata, yana gaggasa mata jikinta, ya jima sosai kafin ya mata wanka, da kanshi ya saka mata towul kafin ya riƙota zuwa ɗakin.

Komai Sultan ne yayi mata idan tazo yima zai anshe yayi, mamaki sosai tare da ita, yau ya ƙara canza mata tana ganin kamar ba Sultan ɗin da ta sani ba.

Da taimakon ta ya saka mata kaya, ya shimfiɗa mata abin salla, ganin ta kabbara sallar hakan yasa ya fita falon don shigo da kayan abincin da ya yi oda.

Sai da ya aje komai, Aymana ta jima tana Addu'o'i tare da roƙon Allah farinciki a rayuwarsu mai ɗorewa.

Ganin baya nan hakan yasa ta ci gaba da zamanta, tsawon lokacin sai gashi ya shigo ɗakin, bisa mamakinta, da shiri taganshi kenan wanke yaje ɗayan ɗakin yayi.

Kauda idonta tayi, Sultan ya zauna gefenta tare ɗaukar kayan abincin ya haɗa bai jira komai ba ya cigaba da bata, ta ci sosai kafin ya bata ruwan shayi don gasa cikinta.

Ya miƙe ya kama hannunta ya zaunar da ita kan gado, ta mirgina tana son ƙara kwantawa don hutawa.

Sultan ya ƙara balle magungunanta, ya zauna bakin gadon ya ɗagota "Tashi kisha magani kar..."

"Ni fa ba zan sha ba."

Zaro ido yayi "Me yasa ko so kike jikinki yayita ciwo."

Kauda idonta tayi daga kallon shi, Sultan ya ce "Tashi kisha za ki samu sauƙin."

"Na warke." ta faɗa tana ƙara kame fuskarta, sosai ya gane Izzarta ce take son motsawa.

Dariya yayi don shi sam yana ganin ba lokacin Izza bane yanzu.

Kofin hannun shi ya aje ya miƙe tsaye ya fara ɓalle maɓallin rigarshi, yana cirewa ya rage daga shi sai singileti, dariya yake riƙewa lokacin daya zama daga shi sai gajeren wando.

Ya taka zuwa gadon "Ba damuwa, Tunda Gimbiya ta warke sai mu ɗora daras..."

Ai kafin ya ida Aymana ta yi saurin miƙewa tana yin kan kofin daya aje "Ina ka aje maganin."

Dariya ya saka mata "Kin warke f..."

"Allah A'a."

Maganin ya bata ya kwantar da ita saman kirjinshi, ya na mai shafar bayanta, soyayyar ta da shaƙuwarta suna tasiri sosai a zuciyar shi, tabbas yana jin Aymana ta zama wani ɓangare na rayuwar shi.

"Aymana!" Ya kirata sai dai kiran ya shiga zuciyarta sosai, hakan yasa ta ƙara narkewa jikin shi.

Ɗago fuskarta yayi "Thank you  so much, you really made my day, i much enjoyed it, I had a good time with you, am so lucky to have you, Thanks for such an amazing night, I wish this moment will last longer and forever, I love you." 

*(Na gode sosai, tabbas kin ƙayatar da rana ta yau, na ji daɗin sosai, na samu kyakkyawan lokaci tare da ke, tabbas ni mai sa'a ne na samunki, na gode da dare mai kyau tare dake, ina fatan wannan yanayin yayi tsawo ya zama har abada, Ina son ki.)* 

Aymana ta sauke ajiyar zuciya, tayi saurin ƙara kallon shi jin yau Sultan yana faɗin yana sonta, yaga tsantsar mamaki a tare da ita hakan yasa yace "Sosai sosai Aymana, ina son ki, bana iya musaltawa, ke ɗin ta dabance a zuciyata, ina son ki so na haƙiƙa."

Aymana ta saka hannuwanta a ƙirjinshi tana mai riƙo shi sosai, Sultan ya matseta jikin shi "Na gode farincikina, Allah yayi maki Albarka."

Ƙasa-ƙasa ta amsa mashi da amin, tana mai jin ta shi soyayyar tana fizgarta, a haka maƙale da juna bacci ya ɗauke su.

Wunin ranar a haka sukayi rayuwarsu, babu wanda yake son yin nisa da ɗan uwanshi, abinci kuwa sai dai akawo musu har dare babu inda suka leƙa.

Haka da daddare duk yadda Sultan yayi ƙoƙarin danne sha'awar shi da son ƙara kusantarta ya kasa, solo yayi mata na tausayawa da kuma binta a hankali, Aymana ta samu gamsuwa sosai a tare da Sultan, wannan lokacin bata ji jiki ba, ta ɗan daure mashi sosai.

Da safe tana zaune tana taje gashin kanta, tana gyarawa da wasu mayuka masu laushi, Sultan ya matso yana faɗin "ki yi sauri fa kike min yanga."

Dariya tayi "yanga kuma?"

"E mana, kin manta kince da wuri zamu fita." Yayi maganar yana amsar matajin gashin ya yi sauri ya gyara mata, ya ɗaure ya ɗago fuskarta "Je duba mudubi, na fiki iyawa ashe."

Dariya tayi ta ɗauki Mayafinta ta yane kanta sosai, ta saka hannu zata ɗauki turare don fesawa Sultan ya riƙe hannunta.

"Sam ba zan lamunta ba, kenan kina so wani yaji min ƙamshin mata?"

Sororo tayi tana kallon shi, ɗaga mata jira yayi "ba ki ganin yawancin mutanan dake ganin nan kafurawa sun ciga shi, don shaƙatawa, kina kallo fa."

Tsantsar kishi ta gani a tare da shi, hakan yasa ta daure tana hararar shi "Ban yadda kallo a miki ba balle..."

Ya kasa ida maganar saboda hannunta daya maida kan jikinshi, yana fesa turaren a kayan shi.

"Me hakan ke nufi." Ta faɗa tana miƙewa tsaye "Na ki ne na saka shikenn."

"Ba zan amince ba nima" Dariya yayi "Muje."

"Sai ka sauya kayan kafin mu fita, taya zaka hanani sakawa, kai kuma ka saka, kenan ni bana kishinka?" Ta ƙarashe maganar dai-dai lokacin da Ayda ta faɗo mata arai, hakan yasa jikinta yayi sanyi, tunda tasan cewar tabbas Sultan ba nata bane ita kaɗai.

Ajiyar zuciya ta sauke, tare da faɗin "Ranka shi daɗe, zamu iya tafiya."

Da murmushi a fuskarshi, ya nufi ma'ajiyar kayansu, yana fiddo wasu, zai fitar Aymana tace "Ina mai tuba a gareka."

Bai saurareta ba ya sauya, koba komai yana son nuna mata tana da matsayi a zuciyar shi.

Yana gamawa ya kamo hannunta "Ke ɗin ta dabance, komai za ayi dominki, ina mantawa da akwai wani rawani a kaina a wanann lokacin."

Murmushi tayi ta na faɗin "Na gode!"

"Kiyi a hankali kar ki susutar da Sultan ya koma faɗar shi, a kasa gane kanshi."

Gaba ɗaya sukayi dariya tace "Lallai da fushin Mai martaba ya tabbata kanmu."

A hanya ya fara tunanin abinda zai saya mata da zai zama tukuicinta na faranta zuciyar shi, da kuma mallaka mashi kanta.

Duk abinda yayi tunani yana ɗaukar shi bai kai ya zama tukuiciba.

 Sai da suka sha kwanakinsu cikin farin ciki, kafin suka haɗa kayansu don zasu fara tura kayanne kafin zuwansu.

Da kanshi ya haɗa komai, ya koma falo ya sameta, ya zauna yana faɗin "Zo kiji."

Aymana ta maƙe kafaɗa "Na ƙi wayon."

Dariya yayi ya isa wajan da take ya zauna "Kin ga saura kwanakinmu Ukku mu koma gida, sam na rasa me zai zama tukuicin Gimbiya na faranta ran Sultan da mallaka mashi tabbataccen farin ciki."

Ajiyar zuciya tayi, bata ce komai ba ta ce "Babu buƙatar hakan Allah ya taimakeka."

"Hakan yana da muhimmanci ganin ke kanki kinsan darajar hakan."

Dariya tayi tagane yana son tuno mata haukan da tayi akan daren farkon shi da Ayda.

Sai kuma ta ɗaure fuska "Ina da buƙata." Ta faɗa.

Ya gyara zaman shi, yana son dama ta faɗi ra'ayinta ne.

"Ina jinki."

"Gimbiya ta gama aminta da ƙaunar da Sultan yake mata, babu buƙatar wani abun more rayuwa da zai gushe wata rana, Na ɗauki ƙaunar da kake min a matsayin tukuici na."

Murmushi yayi ya na janyota jikinshi, ya sumbaceta a goshi Aymana ta ci gaba da magana "Ina rokon Alfarma."

Sauri yayi wajan faɗin "Zanyi ko me akan ki Aymana."

"Ina son na dauwama a zuciyar Sultan."

Dariya yayi ya matseta gam jikinshi "Kin samu hakan Aymana."

Ana gobe zasu baro ƙasar Saudiyya Sultan ya ce ta zauna gida shi ɗaya ne zai fita, Sayayya sosai yayi mata, kafin ya gama yanke shawarar abinda zai mata na tukuicinta idan sun koma gida, sai dai hakan ba yana nufin za su baiyana komai ga mutanen gidan ba, zai zama tsakanin shi ne da ita.

A wannan fitarne bai bari ya manta da sayayya mai yawa ga Ayda ba, itama nata jakunkunan daban ya haɗa mata, da ita da yaronta Abul, wanda shi rabin sayyyar shi duk kayan wasa ne.


Dawowa yayi a gajiye Aymana ta kalli yadda wasu ma'aikata suke shigo da kaya, suna fita ta nufeshi "Duk yadda naso karmu kwashi kaya wajan tafiya hakan bai samu ba."

Ajiyar zuciya yayi "Ina tare da gajiya ina buƙatar taimakon ki."

Hannun shi ta kama sukayi ƙurya, ta taimaka mashi yayi wanka ya shirya kafin suka zo suka huta.

***

Washe gari girgin safe su Aymana zasu bi don dawowa Toro, Sultan ya gama shirin shi na Alfarma cikin kayan sarauta da suka amshe shi sosai, yau rawanin kanshi launin makuba ne, hakan ya fito da hasken fatar shi.

Aymana ta gyara Alkebbar jikinta "Kwana biyu da Sultan bai saka rawani ba, sai naga yau Sultan ya fi kullum yin kyau."

Shiru baiyi magana ba, sai ƙofa da yake nufa cikin tafiyar Sarauta, jin bai amsa mata ba Aymana ta gane yau fa ya mayar da Izzarshi, hakan yasa ta bi bayanshi tana mai tafiyar  ƙasaita, wanda ita kanta sarƙar ƙafarta tana fitar sauti mai rikitarwa.

Lokacin da suka isa motoci ne suka zo ɗaukar shi, da fadawa masu tarin yawa, wasu daga cikin motocin suna ɗauke da busa da algaita.

Sam su Aymana basuyi mamakin ganin yadda aka ƙayatar da gidan ba, hakan ya tabbatar musu da ana shirya wani shagali ne don dawowar Sultan.

Umarni Sultan ya bada akan nufa dashi wani ɓangare na sirri don su shirya kafin su fito.

Ayda ta ci kwalliya wannan lokacin don tarbar Sultan a cewar ta itace matar da zata tare shi.

Kuyangi da bayin gidan sai kai kawo suke, Jakadiya kuwa bi take ɗaki ɗaki don leƙo wainar da ake toyawa.

Wanann lokacin sam dawowar Sultan baiyiwa Waziri da Yarima Saifu daɗi ba, saboda tun tafiyar Sultan ɗin  Waziri yake zama fadar safe shi kuma Yarima Saifu ya zauna fadar yamma.

Farfajiyar gidan ta ƙayatu da adon sarauta da kujeru, mutanen gidan kowa yazo, hatta mai martaba da iyalanshi sun fito Sultan ne kawai ake jira da Aymana.

Ayda tana daga gefe cikin Alkebba launin ja, sai cika take tana batsewa ga kuyangi na gewaye da ita.

Sultan ne da Aymana suka dirfafo wajen yayinda fadawa da kuyangi suka biye dasu.

Kowa na wajen ya miƙe tsaye don girmamawa  lokacin da Sultan ya ke niyar zama.

Abin mamaki Ayda tana zaune, Aymana kuwa tana tsaye tana jiran zaman Sultan kafin ta zauna.

Murmushi Sultan yayi ya fasa zama, ya ja alkebbar shi tare da nufa wajan Ayda ko ba komai dai yayi kewar shirmenta kwana biyu.

Kowa ya maida hankalin shi wajen, Sultan ya je gaban kujerarta ya ɗan sunkuya kamar yana mata raɗa "Gimbiya." 

Ya faɗa, Ayda ta saki murmushi tana kallon shi, Sultan ya miƙe ya kamo hannunta.

Aymana tayi saurin kauda idonta jin wani abu daya daki zuciyarta, kishi taji marar musaltuwa.

Wata kujerar Sultan ya canzawa Ayda, Ayda ji take kamar ya ƙara mata girma akanta, ta zauna tana saka hannu ta dafa cikinta, ko don cikin jikinta tasan dole ya kulata.

Take aka fara kirari ga Ayda da kuma Sultan.

Juyawa yayi don komawa mazaunin shi, ta gaban Aymana yazo wucewa, cikin sauri ta sunkuya alamar ban girma saida taga ya wuce ne ta ƙara dai-daita tsayuwarta.

Sultan ya zauna sannan kowa ya zauna, ya sanar bayason bata lokaci don yana son shiga ya huta.

Haka yasa aka gabatar da komai na murnar dawowarshi cikin sauri, masu wasannin gargajiya suka gabatar, kowa na wajen ya ji daɗi.

Sultan yayi jawabi da godiya gasu waziri da suka riƙe karagar shi har ya dawo.

Aymana kanta yana ƙasa, da kyal ta samu ta daidaita kanta, Sultan ya ɗan kula da hakan, sai dai bai damu ba.

Farida ta zauna gefenta daga ƙasa tare da yi mata raɗa ahankali "Allah ya ja kwananki, ina mai tuba, Amma hankalinki baya tare da taron nan."

Cikin sauri Aymana ta nutsu ta mayarda hankalinta, dai-dai lokacin aka fara jawabi akan Sultan yana son gabatar da bada Hula da kuma naɗi.

Sultan ya miƙe tsaye aka miƙa mashi wata hula ta mata ƙirar hular sarakuna mata. (Tiara) sai dai ƙiyar hular ƙirar sarakunan gargajiyane, wanda aka yiwa ado da madubai da zagayen zinari mai kyalli.

Mai gabatarwar yace "Sultan zai sakawa Gimbiya Aymana hular naɗi da kuma bata sarautar Sarauniyar matan Nahiyarmu. Saboda haka mai martaba yana son ganin Gimbiya Aymana a gaban shi."

Wata irin faɗuwar gaba ta shigi Aymana ta ɗago a gigice, tana kallon mutanan wajen kowa yana cikin mamaki yadda Sultan zai yi naɗi ba tare da ya nemi shawarar kowa ba.

Sultan yana kallonta cikin soyayya, tabbas dole ya bata girma da kuma bata tukuici mai tsoka akan daran farkon su, amma kuma yana ganin sarautar da zai bata hakan zai sa ba za a taɓa mantata a nahiyar ba, kasancewar itace mace ta farko da ta riƙe wannan Sarautar.

Kowa ya fara murna, ana ihu da tafi, Jakadiyya ta ci gaba da rangaɗa guɗa.

Aymana ta kalli Sultan dake kallon wajan da take fuska ɗauke da murmushi.

Mama dake nesa tayi saurin nufo Aymana cikin murna, ganin ta kasa tashi.

Kuyanga Aisha da Farida suka ƙara matsowa, Mama ta riƙo hannun Aymana suna miƙewa don kaita gaban Sultan.

Farida tayi saurin riƙe wani yadin karan-miski dake jan ƙasa jikin kayan Aymana.

Ayda tayi saurin miƙewa tana dafa kujera cikin gigicewa, ta yadda za a ɗauki sarauta mai girma aba Aymana bayan itace take kawo magadan sarautar gidan su.




*Haliloss*
[11/2, 7:39 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA SHIDDA. 36*

   Ana zuwa gaban Sultan Aymana ta sunkuyar da kanta ƙasa, Sultan yayi murmushi yana mai saka hannu ya fara ɗago kanta, Jakadiyya ta matso da salon kiraki.

Sultan ya ɗago hular ya ɗorata akan Aymana, murna aka kama yi, Aymana wani sanyi ya ziyarceta, tabbas tasan darajar sarauta, hakan yasa take jin kamar ya bata duk wani farin ciki da zata iya nema.

Ɗagowa tayi a hankali tana mai son mayarda hawayen farin ciki dake neman zubar mata, Sultan ya koma kan kujerar shi ya zauna, Ayman ta tsuguna a gaban shi alamar godiya da kuma girmamawa.

Sultan yayi murmushi kawai, Mama ta kamo hannun Aymana suka koma mazauninta.

Mai martaba kuwa yasan tabbas hakan yana nufin Sultan ya samu farin ciki na tafiya da Aymana, shi kanshi yasan tabbas Aymana ta cancanta a yaba mata.

Waziri kuwa zuciyar shi kamar zata huda kirjinshi ta fito, wani baƙin ciki yake ji, lallai Sultan ya tabbatarwa mutanan gidan babu wani bayan Aymana.

Goggo dake gefen Ayda ta riƙe hannunta "Ki daure Kar ki..."

Fizge Hannu Ayda tayi tana mai barin wajan sanin cewar idan har ta tsaya tabbas sai tayi abinda zai ja hankalin kowa, tun kafin ta isa sashenta take kuka, Allah ya taimaketa babu kowa mutanen gidan suna farfajiyar.

Haka aka tashi taron masu murna sunayi masu baƙin ciki kamar suyi hauka. 

Sultan sashen Gimbiya Ummi ya wuce don gaida ita, sai da ya gaida kowa kafin ya wuce sashen shi.

Aymana kuwa ita kanta bata samu kanta ba, saboda masu taya murna dake zuwar mata da kuma Barka da dawowa.

Jin ance Sultan ya shigo hakan yasa tayi saurin miƙewa don zuwa wajan shi, kasancewar tasan Ayda ce zata amshe shi.

Yana zama Aymana tana shigowa da sassarfarta ta ƙarasa gaban shi ta durƙusa "Allah ya ja kwanan ka, ina godiya, ina jin farin ciki har bansan taya zan yi godiya ko bada tukuicin wann..."

"Ba a biyan tukuici don wani tukuicin."

Aymana ta ɗago, Sultan ya miƙe yasa hannu ya ɗagota suka miƙe tsaye ya riƙe kafaɗunta "Wannan shine tukuicin ki da kika kasa zaɓar abinda kike so."

Murna tayi tare da rungumoshi ta kai bakinta tana sumbatar shi "Na gode."

"Shi kenan dai a fidda ranar fidda shagali don taro akan..."

"Ranka shi daɗe bana buƙatar hakan, Sam bana so sarautar ta zama zan rinƙa gudanar da ita, babu buƙatar shagali."

"Me hakan ke nufi Aymana?"

Murmushi tayi ta lakaci hancin shi "Mai kula da Sultan ba zai samu lokacin gudanar da wani mulki ba, iya kula dakai ma mulki ne."

Dariya yayi jin yadda ta zaɓe shi akan sarautar daya bata "Allah ya maki Albarka."

Bayan fitar Aymana haka tasa aka fitar da kayan tsaraba ga kowa har da Maimartaba a ciki.

Bayi da kuyangi sunyi murna sosai, Jakadiyya tsarabarta ta dabance, ita kau da ma ba tun yanzu ba Aymana ta gama da ita tunda ta kaita ƙasa mai tsarki.

Ranar Ayda sai da ta taɓo mashi zancen banbanci da ya nuna tsakanin su, shiru yayi ya ƙaleta ganin duk kalmar da zai yi mata ya riga ya taɓa yi mata wajan nusar da ita akan abinda yayi niya bazai fasa ba.

Bayan kwana biyu ta rinƙa karɓar zugar wasu daga cikin mutanen gidan, hakan yasa suka dawo kamar da ita da Aymana da sun haɗu sai gorin haihuwa da habaice Habaice, Aymana kuwa ta sake hannu ta toshe kunnuwanta a yanzu ta yi alƙawarin ba zata kuma kula Aymana ba.

Mai martaba ne zaune da Sultan suna fira, Gimbiya Ummi ta shigo Sultan ya gaida ita yana shirin tashi don bar musu wajen Gimbiya Ummi ta kalle shi "Alhamdulillah Sultan na fahimci komai ya maka dai dai a fadar ka."

Sultan ya sunkuyar da kai sai lokacin ya tuna bai faɗa masu yadda yake jin ya samu komai lafiya ba.

"Ayi min Afuwa Gimbiya Ummi, nayi shiru ne akan maganar ina gudun kar mutanen gidannan su fahimci ina..."

Dariyar girma Mai martaba yayi "Ai ko baka faɗa ba mun fahimta."

"Allah dai yayiwa yarinyar nan albarka." Cewar Gimbiya Ummi.

Shiru Sultan yayi tare da miƙewa "Na barku lafiya."

Yana fita Gimbiya Ummi ta kalli Mai martaba "Ni kam wallahi ma Yarinyar ta fara bani tausayi."

"Wajan me kenan?"

"Hmm yau dai ko yaya ne zan faɗa, akan haihuwa, duk yadda yarinyar nan Ayda take mata gori ina sane amma Aymana ko kallonta bata yi."

"Kinzo da maganar da na jima ina son yi, amma abin mamaki shi Sultan ɗin bai taɓa kulawa ba."

Ajiyar zuciya tayi ta ce "Wannan lokacin ba zamu zuba ido ba, zan zauna da shi, ya kai yarinyar nan Asibiti a dubata."

"Yana da kyau yin hakan." Mai martaba ya bata amsa.

***

Sultan ne ya riƙe hannun Aymana da take shafa kirgin shi, ya kalleta yana murmushi "Wai Gimbiya Ummi ce ta ce na kai ki Asibity ki ga likita."

Aymana ta ɗan razana tare da faɗin "Saboda me, lafiya ta lau."

"Tace tana buƙatar ganin jikanta daga wannan ɓangaren." Yayi maganar yana mai shafa cikinta.

Dariya tayi "Allah sarki ni wallahi har hankali na ya tashi."

Hannunshi yakai saman kafaɗarta "Zan faɗawa Gimbiya zai yiwu ma ta shirya ganin Magaji nan da..."

"Haba ni ba wani abu a tare sani."

Sultan ya ja hannnunta "kin tabbatar?"

Dariya tayi "Eh mana."

Miƙewa tsaye yayi tare da ɗaukarta tsagwayam "Shi kenan muje na baki magajin yanzu."

Yana maganar yana hayewa dasu kan gado, Aymana ta miƙe ta dafa kafaɗar shi "Shi kenan ba damuwa zan karɓa."

Tayi maganar tana saka hannu ta fara ɓalle maɓallin rigarshi, Sultan ya kai kanshi akan kumcinta, da taimakon ta ya kawar da kayan jikinshi, kafin nata kayan, wani salon wasa Sultan ya cigaba da aika mata sai da ya tabbatar ya kaita inda ba zata iya juraba kafin ya hautsine na shi tunanin ta hanyar kai kanshi yana tsotsar jikinta.

Ya sani sarai salon yana tasiri wajan kawar da tunanin Aymana nishi ta fara sakar mashi tana ƴar ƙara, sosai yake tsotsa ta, ya miƙar da hannuwanshi yana lalubar ƙirjinta tare da mummurzawa cikin salo, Jin Aymana ta fara mashi numfashi hakan yasa shi saka nashi hannun akan Hajiya Babba dake ƙakƙandarewa ya janye kanshi tare da mayar da jikin shi yana fara sarrafara cikin lumshe ido yana jin gamsuwa na shigarshi.

****

Ayda ta dafa cikin dake gabanta daya turo sosai ta ci gaba da magana "Da banbanci fa har yanzu, ko baki fahimci hakan ba, kin kasa gane kowa yana ganin gazawar ki, ko da yake babu buƙatar hakan, Sultan ya riga ya samu mai gadon shi, saura ma mai zuwa nan da ɗan lokaci.

"Ayda!"

Aymana ta faɗa tana fara nunata da yatsa wannan lokacin ta kai ta ƙarshe, sai dai kafin ta ƙara ɗaga baki don magana Gimbiya Saratu ta shigo farfajiyar.

Aymana ta juya tana kallon ta, Ayda ta aikawa Saratu wani mugun kallo, Saratu tayi kamar bata ganta ba tayi kan Aymana "Gimbiya zo ki ji."

Aymana ta sauke ajiyar zuciya tabi bayan Saratu, suna shiga ɓangaren ta Gimbiya saratu  tace "Wallahi baƙo gare ku ni kumu ban san taya zanwa Sultan bayani ba."

"Baƙo kuma?"

Dariya Saratu tayi "Sirikin ku mana."

Aymana ta jawota "kaji ni da mara kunyar yarinya, Sultan ɗin ne kika rasa taya zaki sanar dashi."

"Wallah kuwa."

"Shi kenan yaushe zai zo, zan sanar dashi."

"Gobe ne, yace yana son ganawa da Sultan ne, amma zuwan safe zasuyi."

"Babu damuwa zan tashi Sultan ɗin da wuri kar ki damu."

***

Da daddare Aymana tana zaune tana jiran shigowar Sultan yau kanta yana mata ciwo sai dai tana son isar da saƙon Saratu kafin ta kwanta.

Bisa mamakinta sai gani tayi Sultan ya fito hannunwan shi ɗauke da kofin shayi guda biyu.

Binshi tayi da kallo cikin daurewa ta ce "Ban yi tunanin kana ciki ba."

Murmushi yayi yana ɗan kallonta ganin bata taso ta karɓe shi ba "Allah yasa lafiya."

"Lafiya lau Alhamdulillah." ta bashi amsa, tare da kauda zancen da bata son ya gane bata jin daɗi.

"Ina can ina haɗa shayi ga Gimbiya" ya faɗa yana miƙa mata kofin.

Aymana ta ƙarɓa, suracin shayin yana fita da ƙamshin sinadarin da aka haɗa ma Shayin.

Ɗan yamutsa fuska tayi jin yadda ƙamshin ya doki hancinta, ya aje kofin tare da faɗin "Ko miye Sultan yayi Shayin da shi."

Ajewa yayi ya matso ya jawota jikin shi "Kamar akwai damuwa tare da ke."

"A'a saƙon saratu ne nazo isarwa" tayi maganar tana gaya mashi.

Dariya yayi "Allah ya kaimu gobe."

Ameen tace, Sultan ya ci gaba da shan shayin shi Aymana ya miƙe Sultan ya bita da kallo, ya kalli kofin da ta bari bata sha ko kaɗan ba.

Ya ajiye kofin yana binta baya ya samu tana rage kayan jikinta "Ba ki da sha Shayin ba?"

Ya faɗa cikin sanyin jiki, don ya damu, Ayman ta ɓalle bireziyar jikinta, ta nufe shi tana wata irin tafiya da salon jan hankali, ga dukiyar fulanin ta dake girgizawa.

Sultan ya kalleta lokacin da tazo gab da shi "Na faɗa maka Shayin yana ƙamshi mara daɗi, ban san me ka saka ba."

Hannuwanshi yasa ya riƙo dukiyar fulanin da ke mashi yawo a ido, bai bata amsaba, ya kai bakinshi akan ɗaya yana fara tsotsa. Aymana ta rinjaye su suna faɗawa kan gadon ɗakin.




*HALILOSS*
[11/5, 10:40 PM] AuntyHaliloss✍🏼: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA TALATIN DA TARA. 39*


Tun daga ƙafafuwanshi zuwa   fuska ta ke kallo tayi saurin ɗagowa ta sauke idanuwanta akan fuskar shi.

Wata iriyar razana ya shigeta ganin Baba Maga yaƙi, zaro ido ta yi za ta fara ja baya ya daka mata tsawa, hakan ya yi sanadiyar tashin sauran masu tsaron wajan.

Gaba ɗaya su ka zare makaman su suna yo kan su, Baba Magayaki ya fara magana "Me ya kawo ki nan? Ba ni abinda ya ke hannunki."

Aymana ta tsaya cak tana kallon shi "Na ce ki bani Takobin, Lallai ashe da gaske abinda kika zo ɗauka ne da gaske?"

Wani daga cikin mutanan wajan ya fara salati zai fara maganganu Aymana ta ɗaga mashi Hannu "Kar na ji bakin ka, Takobin taku ce ko tamu?" Tayi maganar tana foddo Takobin ta riƙe hannunta.

Baba Maga yaƙi ya juya yana salati shima "Ke kuwa kin san darajar Takobin nan a masarautar nan."

Yana maganar aka kama hayaniya kowane yayo ca da maganganu, gaban Aymana ya fara dukan tara-tara far gaba ya shigeta, ta fara waigawa tana gudun kar wani na gidan ya ji su.

"Tabbas kin Aikata babban kuskure, ya zama dole a ɗau mataki akan ki, yanzu da ban farka na fito ba haka zaki fitar da ita..." Yana maganar ya kalli wani tare da faɗin "Maza-maza ka sanar da Tsohon Sarki."

Gaban Aymana ya faɗi ji take kamar ta tsaga kasa ta shige ƙarfin haline kawai ya tsayar da ita, yanzu ta fara tunanin lallai abin kunya ne asameta da aikata hakan, wane hali zata shiga idan mutanen gidan nan suka ji.

Mai martaba ya farka lokacin yana son yin shirin fita masallacin Asuba, ɗan Aiken bai jira ba ya shiga yana son a barshi don ganin Sarki.

Hayaniya aka fara ana sanar dashi sai ya jira idan za ya tafi masallacin, yana faɗar dalilin shi, za a shiga sai gashi ya fito yana tambayar "Lafiyar ku? Me ya ke faruwa ne?"

"A gafarceni Ranka shi daɗe, daga wajan Maga yaƙi ne, yana son ganin ka a babban ɓangaren..."

"A wannan lokacin?"

"Tabbas wani abu ya faru, An kaiwa takobin gidannan hari har an fito da it..."

Kafin ya ida Mai martaba yayi saurin faɗin "Me?" Yayi hanyar fita da sauri.

Samu yayi an kunna hasken wajen cikin tashin hankali ya je, yana faɗin "Me ya ke faruwa?"

"Allah ya taimakeka Aymana ce muka kama tana ƙoƙarin fitar da Takobi zuwa..."

Tattaki Mai martaba yayi yana kallon ta, don sam bai kula da ita ba saboda hayaniyar da ake, takobi ya gani hannun Aymana.

Wata razananniyar tsawa ya daka mata "Waye ya saka ki?"

Ya nufeta cikin sauri, Baba Maga yaƙi ya ce "Ai zance ya ƙare lokacin da muka sanar dakai akwai munafunci a zancen Auren Sultan da ita gani kayi kamar..."

Bai sauka ga maganar ba Sai ga Waziri ya fito da riga 'yar shara, yana mummurza ido alamar bacci ya ke ya fito, tsayawa yayi yana bin kowa da kallo, lokacin ya fahimci abinda ke faruwa.

Aymana ta fara zubar da hawaye, ta sunkuyar da kanta ƙasa Waziri yace "Karshen tukakuki tuk! Manufar ki da mahaifinki ta fito."

Mai martaba ya miƙa hannu zai amshi takobin Waziri yace "Allah ya taimake ka, dole a sanar da Sultan don..."

Mai martaba ya ci gaba da fitar da huci, da wani irin zarewar lamari, ya kalli wani bafade yace "Maza ka sanar da Sultan ina neman shi."

"Tabbas yanzu na yarda da maganar ku, Sarkin Bilyam ya haɗa wannan aurenne don samun damar mallakar Takobi, ya turo Aymana zuwa masarautar mu don satar takobi ta mayar  da ita."

Aymana ta matso jin abin zai koma kan mahaifinta tace "A'a Ba..."

"Yi mana shiru." Cewar mai martaba.

Sultan yana fitowa zai tafi massallaci, kiran Mai Martaba ya sameshi, ya yi hanyar sashen Mai martaba ɗan Aiken yace "Allah shi taimakeka Mai martaba yana  sashe Babban  ne."

Sauri ya ƙarayi yana jin faɗuwar gaba, ya ƙara sakin ƙafa yana sauri, yana isa wajan bai kula da Aymana ba, ya sunkuya tare da Faɗin "Barka da Asb..."

Mai martaba ya kalli yanayin shigar sarautar da Sultan yayi, ya tabbatar yaron shi Sarki ne mai girma.

Ya dafa kafaɗar shi da sauri "Ina hankalin ka yake Sultan, taya ka bari hakan ya faru." Sultan ya ɗago cikin sauri, Mai martaba ya ɗaga hannu yana nuna mashi Aymana da ta riƙe takobin tana duƙar da kai.

Yau ita kaɗai tasan bala'in da take ciki, yau ta zamar mata ranar da bata taɓa jin ƙasƙanci ba.

Cikin rashin fahimta Sultan ya nufeta "Aymana!"

"Ga Aymana nan, ka ga abinda Darul-Bilyam sukayi mana, sunyi amfani da aura maka ita don satar Takobin gidan nan."

Wata irin razana Sultan yayi ya nufe ta da sauri ya riƙe ta yana jijjigata "Aymana!"

Wani irin kuka ta saka, tana sakin takobin tana shirin faɗuwa, Sultan ya riƙo takobin da sauri don yana tsoron ya faɗi.

Sam Sultan bai taɓa jin tashin hankali irin na yau ba, kenan ƙudirin da take da shi na son dawowa da martabar gidan su yana nan.

Kallon takobin yayi ya fara neman abinyi, ya kalli Mai martaba ya na mai sunkuyawa "Ba zan lamunta ba Sultan, wane irin mulki ka gudanar da har ka kasa fahimtar Aymana tana son mallakar ƙarfin mulkin mu?"

Sultan ya waiga yana kallon mutanen wajan tare da faɗin "Zaku iya tafiya." Kowa ya ja baya suna saurin bin umarnin shi.

Mai martaba ya ce "Kasan hukuncin da akayiwa mutanen da sukayi yunƙurin Aikata abinda ta aikata yanzu."

Baba Waziri ya ce "Lallai akwai yaudara a lamarin nan, tabbas mutanen Bilyam sun cuce mu kum..."

"Zaku iya tafiya sallah, ina son ganinku bayan masallaci."

Sultan ya juya ya kalli Aymana dake tsaye  ya daka mata tsawa "Ki bar wajen nan."

Aymana zata fara tafiya mutanen gidan suka fara tururuwa suna fitowa.

Sultan kam wannan ta zamar mashi baƙar rana a rayuwar shi, Aymana ta ja mishi bala'e da ba zai iya kawar da shi ba a gidan nan.

Take matan suka kama salallami da tsegumi, da jinjina abinda Aymana ta aikata, Aymana jikinta ya mutu tana ganin duk darajar data samu ta ɓare ayau.

Mai martaba ya bar wajan afusace, Sultan ya kalli Jakadiyya da ta rufa da zanin atamfa yace "Jakadiyya! Ki je da Aymana sashenta, ki tsareta har zuwa shigowa ta, haka kuma kar ki bari ta gana da kowa."

"An gama ranka shi daɗe."

Wani tashin hankali ya shigi Aymana, ta juya tana kallon Sultan daya figi alkebba cikin sauri.

Aymana tana gaba Jakadiya tana binta, mutanen gidan suka kama binta da kallo, A bakin ƙofa taga Farida tsaye sai sharɓar kuka take, Aymana ta kawar da kanta ta shiga, Jakadiyya ta mara mata baya ta ja kofar ta rufe.

Aymana ta faɗa kan kujerar tana sakin wani irin kuka, tare da faɗin na shiga Ukku.

***

Ana fitowa Salla kuwa aka haɗu kamar yadda Mai martaba yace, Yana zaune kan kujera Sultan ya zaune kujerar dake gefen shi, Baba Maga yaƙi da Waziri, Sai lokacin naga Baba Galadima wannan lokacin har su Maga takarda da kuma shantali, gaba ɗaya ahalin manyan masarautun sun haɗu wajan.

Mai martaba ya yi gyaran murya fuska babu annuri ya fara magana, yana mai tabbatar da girman laifin da Aymana ta aikata.

"Wannan wani laifi ne da ga masarautar Bilyam, dole mahukunta zasu shiga maganar, tabbas zamu tuhumi Sarkin Bilyam akan abinda ya aikata mana."

"Hakan yana da kyau, hakan zai sa duk wani mai harin takobin ya ji tsoron Aikata hakan." Cewar Baba Galadima wanda shima lokacin ya gama yadda da Aymana tazo gidanne don tafiya da takobin.

Har lokacin Sultan bai iya yayi magana ba, sai zuciyar shi da take tafarfasa tare da bugawa kamar zata ɓalle ƙirjinshi ta fito.

Waziri ya muskuta yace "Yanzu dole a ɗau tsatstsauran mataki akai, haka kuma dole a raba auren Sultan da Ay..."

Cikin Sauri Sultan ya ɗago ya kalli Waziri, sai lokacin ya ƙara jin tashin hankali.

Baba Maga tarda yace "Zan tsara komai na wasiƙar son zama da Sarkin Bilyam da kuma mahukuntar nahiyar nan."

Shantali ya kaɗa kai "Ayi komai yadda ya kamata, a yi hukunci kamar yadda aka umarta."

Sultan ya sa hannu ya dafe ƙirji shi, ya ɗago ya kalli Mai martaba "Allah ya huci zuciyarka, Ina mai bada haƙuri akan abinda ya faru, muna jiran zuwan Mahukunta akan maganar."

Mai martaba ya ɗaga kai cikin gamsuwa da maganar Sultan.

Mutanen wajen a tunanin su, Sultan zai kare ai mana ko kuma ya nema mata afuwa, sai suka ji saɓanin hakan, hakan da yayi ya tabbatar baya bayan Aymana."

Haka aka tashi wannan zama kowa ya nufi ciki.

Kowane sashe da abinda suke gulma akai, Ayda kuwa rabonta da sashenta tunda labari yaje mata, sai bi take gida gida ana taɗin abinda ya faru da ita, taso ace zata gana da Aymana ta gaya mata iya maganganun dake kanta.

Mama kuwa tayi kaikawo taso shiga wajan Aymana amma an sanar da ita Umarnin Sultan na hana kowa ganinta.

Haka Farida ta bi Mama don sam bata son zama sashen ganin yadda ake jifarta da habaici.

Hajiya mai gado kuwa yau shar a wajen su, Yarima Saifu wannan lokacin yana ganin Sultan ya aikata lafin da lallai sai Mai Martaba ya sauke shi daga karaga.

***

Sultan kuwa tabbas dole ya je wajen Aymana don jin dalilinta na aikata hakan.

Yana shiga ɓangaren aka kama gaisuwa zuwa gare shi, Kuyanga A'isha ce ta kwankwasa ƙofar daga ciki, Jakadiyya take tambaya, A'isha ta ce "Sultan ne."

Cikin Sauri Jakadiya ta buɗe Sultan, tana rusunawa gare shi, bai amsa ba ya shiga ciki.

Tana kife saman kujera, ta gama sharɓar kuka tare da sakawa kanta kwarin guiwa akan abinda ta aikata, tunda har tana da gado akan hakan, shi me yasa ya wulaƙantata da abinda ke cikinta.

Harɗe hannuwa yayi yana tafiya, yana ji a jikin shi Jakadiyya bata fita ba, hakan yasa ya ce "Jakadiyya Sultan yana buƙatar sirri."

"Allah ya baka nasara." Ta faɗa tana ficewa.

Aymana tayi saurin juyowa saboda maganar shi da taji ya daɗe a tsaye tana ƙare mashi kallo, a yadda yaga idanuwanta ya tabbatar da kukan da tayi.

Tattaki yayi yanzu ya tabbatar babu gaisuwa da za mashi hakan yasa ya sauke rawanin shi zuwa gemun shi ya ce "Kin ga abinda kima jawo mana ko, Me ya sa kika aikata hakan, kenan ƙudirin ki yana nan a zuciya baki sauya tunani ba, ko kin san kuwa abin da kika aikata."

"Na sani!"

Ta bashi amsa, Sultan yayi saurin maido hankalin shi akanta, sam bai ga dakewa a tare da ita ba, akwai tsabar tsoro a wanann lokacin, sai dai tana son kauda hakan ne.

"Me kike faɗa?"

"Na ce nasan abinda nayi, Takobin masautar Darul-Bilyam  da take a Masautar Toro ita ce na shiga na ɗauko."

Masawa yayi yana duƙawa saitin fuskarta "Kin san halin da kike son jefa mu kuwa? Kin san hukuncin da fada suke neman zartarwa akan..."

Yasa hannu ya jijjigata "Bana buƙatar sani Sultan, a shirye nake da komai a yanzu, kuma"

"Me dalilinki Aymana."

Miƙewa tayi tsaye ta saka hannu ta dafa cikin jikinta "Nayi don martabar yaro na, don ba shi gatan da ya rasa daga baban shi, na yi hakan don ɗaukaka dajar shi, nayi ne akan yaron da ya rasa shagalin murnar samun shi, yaron da mahaifiyar shi ta rasa tukuici daga babban shi, yaron da aka fifita wasu akan shi, yaron da aka dakawa mahaifiyar sa tsawa aka sanar ba shine magajin farko ba gidan nan."

Ta sauke ajiyar zuciya tare da janye hannun ta akan cikinta "Taya za a gorantawa yarona Takobi bayan takomin gadon mahaifiyarsa ce, nayi hakan don Cikin jikina Sultan?"

"Karya kike Aymana!"

Ya faɗa yana ja baya "Sam wannan ba gata bane kike neman bawa cikin dake jikin ki Kum..."

Komawa yayi ya zauna kan kujera "Nan ne gatan yaron ki me yasa..."

"Sam ba haka bane Sultan taya zaka aibanta shi kuma kace."

Miƙewa yayi tsaye tare da riƙo hannunta ya zaunar da ita da ƙarfi yan huci "Ashe baki da hankali Aymana! Ashe tashin da kikayi a gidan sarauta bai maki amfani ba, lallai na yadda hayaƙi ne kan ki lokacin da kike tunƙaho ke 'yar babbar masarauta ce."

Aymana ta ja baya "Dama bayau ka saba faɗar cewa Masarautar mu ƙaramar masarauta bac..."

"Taya ya? Taya kike son na fito na sanar da ko na baiyana ina son yaron cikin ki a gaban mutanen gidan nan, kin san kuwa irin Makircin da zasuyi don cutar kin da yaro na?"

Aymana tayi saurin kallon shi "lokacin da aka sanar kina ɗauke da juna biyu, kowa yana nan shin kina so na nuna farin ciki hakan ya taɓa ki da abin da kike ɗauke."

"Ko kin san tunda aka sanar da Cikin jikin ki, ba a ƙara bani lokaci na sirri don ganawa dake ba."

Ya miƙe tsaye yana tattaki "Aduk lokacin da zan shigo wajan ki ana bibiyata da duk wani tako na akan ku, ranar da na faɗa maki akwai wani cikin a jikin Ayda ko kinsan ana tsaye bayan labule don jin firata tsakanina dake."

Ya sauke nannauyar Ajiyar zuciya "Kin bawa Jakadiyya kujerar Makka, a tunaninki zata ɓoye tsakanin mu dake ga mutanan gidan nan? Wannan shine dalilin da ya sa gaban ta na ce kar ki kuma shigo min turaka, taya zan faɗa maki ina son yaron cikin ki ya gaji sarautata."

Jin gina yayi da bango cikin rashin kwarin guiwa "Wane ido kike so masarautata ta kalli Mai martaba Sarkin Bilyam da tuhumar abinda mahukunta suka zartar, Me ya sa ba ki yi tunani ba, Aymana ta yaya zan haifa ɗa na kyamace shi?"

Ya sauke numfashi mai ciwo "Ina ganin kalmar farinciki tayi kaɗan wajan musalta halin dan shiga lokacin da naji cewar kina ɗauke da juna biyu, Allah ne kaɗai yasan yadda nayi tsayuwar dare tare da roƙar wa yarona dake tsari daga sharri mutanen gidannan."

Aymana ta ɗaga baki za ta yi magana Sultan ya ɗaga nata hannu "Na ji baƙin cikin kasancewata Sarki, saboda rashin nuna farin ciki a gareki don nasan mulki nane ya jawo hakan, a iya musaltawa na soyayyar da nakewa abinda zaki haifa soyayyar ta wuce hankali Aymana."

Ya ida maganar yana zama saman hannun kujera, Aymana ta shiga kaɗuwa tabbas ta yadda da maganganun shi ɗari bi sa ɗari, wasu hawaye suka gangaro mata, ta saka hannu tana shafar cikinta, ta yi saurin nufar Sultan tana faɗawa jikin shi.

Ajiyar zuciya ya fara saukewa tare da matseta jikin shi, ya aza kanshi akan ƙafarta yana shafa bayanta.



*HALILOSS*
[11/5, 10:40 PM] AuntyHaliloss✍🏼: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ARBA'IN. 40*

Kuka Aymana ta sakar mashi, Sultan ya ɗagota ya zaunar da ita akan kujera, tare da raɓata a jikin shi, tsawon lokaci tana sauke ajiyar zuciya, sunkai daƙiƙu goma sha biyar babu wanda ya kuma magana.

Sultan kuwa a zuciyar shi ya gama ƙaryata ta akan cewar tayi abinda ta yi don cikinta, tabbas yasan tun kafin cikin  tana son aikata hakan, tayi amfani da cikinne ta hanyar kare kanta.

Ɗago kanta yayi daga kafaɗar shi, a bisa mamakin shi sai yaga bacci take yi, hakan yasa ya barta, don yasan tabbas bata yi bacci ba duk daren ranar.

Sallar la'asar aka fara kira hakan yasa ya fara ƙoƙarin janyeta, Sai lokacin take ƙoƙarin gyara kwanciyarta, cikin mamaki take kallon shi tare da murza idanuwanta.

Ta gane anan tayi bacci, hakan yasa ta kai hannunta akan kafaɗar shi, lokacin ta ga har ya cire rawanin kanshi "An fara kiran Salla fa."

"Duk yau ban yi wanka ba, tun da zan fita Asuba."

Aymana ta kalli jikinta, ya gane abinda take nufi, hakan yasa ya ja hannunta suka shige ciki.

Lokacin da Sultan ya fito kowa ya kama gulma, wai tun ɗazu yake ciki amma har yanzu bai fito ba.

A ƙofa ya samu Jakadiyya ya ƙara bata umarnin kar wanda ya shiga wajan Aymana, a tunanin su yana ƙara mata wani hukuncine, shi kuwa yayi hakan ne don kar wani ya shiga ya gaya mata babu daɗi.

Lokacin Da aka fito salla, Mai martaba yake sanar da shi Waziri ya kawo mashi zancen wani bafade da yace an bashi  wasiƙa daga Bilyam ya kawowa Aymana, ya sanar da abinda ke cikin takardai.

Wannan lokacin a tsaye suka tattauna, Sultan yana son zuwa wajanta dan tabbatarwa, amma kuma Mahukunta sun zo don zama da shi, haka ya hakura, yaje sukayi wannan zaman, shi dai kawai yana amsawa amma yana cikin tashin hankali akan cewar an yi Aike  ana son ganin Sarkin Bilyam.

Sai dare ya samu kanshi, hakan yasa ya nufi sashen ta, ya samu jakadiyya ta shigar mata da abinci.

Wannan lokacin jakadiyya bata jira Sultan ya bata umarnin fita, Sultan ya nufi Aymana "Bana da idanuwan kallon Mai martaba gobe, ba na jin zan iya kallon shi akan ina tuhumar shi da Aikata laifi."

Aymana ta ji mugun tashin hankali da tsoron mahaifin ta,  hawaye suka fara gangaro nata, Sultan ya duƙa yace "Ina takardar da aka kawo maki lokacin da Tsohon Sarki yaje..."

Aymana ta zaro ido, Sultan ya ɗaga mata kai "Nifa ba a kawo min komai ba."

Yasan hakan zai faru, ita kuwa tasan idan har Sultan ya ga takardai, zai tabbatar ba don cikinta tayi hakan ba.

Ya san ba zata taɓa nunawa ba, haka ya miƙe ya fara shiga ɗakinta, Aymana ta bishi baya, ta samu yana ta neme neme, ganin ya ɗauko akwatin da ta aje takardai hakan ya sa ta riƙe shi.

Sultan ya juyo "Wai ba zaki bar ni ba, wallahi zan hukunta ki Aymana!"

"Kar ka buɗe Sultan."

Har ya riƙe ta zai tureta sai kuma yayi tunanin ba ita ɗaya bace, ajiyar zuciya yayi ya ce "Sakar ni na ce."

Kuka ya saka mashi tana maƙale shi, sam bai taɓa ganinta cikin ruɗani irin hakanba, ya fara ƙoƙarin buɗewa, Aymana ta kama turashi suka kama kokoyi, karo yayi da gado, hakan yasa Aymana ta tura shi ya saki akwatin ƙasa marfin akwatin ya ɓalle abubuwan ciki suka zube.

Yana ƙoƙarin tashi ta faɗa jikin shi, tana sauke numfashi mai ƙarfi na wahala, Sultan ya rufe idanuwan shi, yana sauraronta, kuka take sosai, Sultan ya matseta jikin shi.

"Ba na son kukan nan nace maki zan yi wani abu da takardai ne. Saman bakin shi ta rufe da harshenta, Sultan ya kasa aiwatar da komai, Aymana ya fara sakar mashi wasu irin saƙonni kasancewar tayi kwana biyu ba tare da jin gumin mijin ta ba.

Sultan ya mirginata yana saurarenta, wannan lokacin da karfinta ta ci gaba da sarrafa shi, cikin salo ta kawar kayan nauyin dake jikin shi takai kanta akan ƙirjin shi tana fara sosai shi, tana murza ɗayan da kannunta, Sultan ya fara zullewa yana mata dariya, ya fara lalubarta yana mayar mata da saƙonta, tsawan mintuna Sai da ko wannen su ya samu nutsuwa kafin Sultan ya janye jikin shi.

Aymana ta ja bargo ta rufe kanta, Sultan yana zuro ƙafarshi yaga takarda cikin Sauri ya ɗauki rawanin shi, tare da saka takardai a ciki, ya faɗa banɗaki yana tsabtace jikin shi.


Lokacin da ya fito sai da ya nemi bafaden da aka aiko da saƙon, Sultan ya fara mashi bala'i da masifa akan rashin sanar da shi, zai yi bayani Sultan ya hana shi tare da sakawa a kai shi ɗakin horo.

***

Ƙarfe sha ɗaya na safe da tashin hankali Sarkin Bilyam ya iso Masarautar Toro, Sultan yayi saurin fitowa ya tare shi.

Mai martaba ya riƙe hannun Sultan yana faɗin "Yanzu abinda yarinyar nan ta yi kenan."

Cikin Ladabi Sultan ya sunkuya "Allah ya taimake ka kayi haƙuri."

Dai dai lokacin suka shiga fada Mai martaba tsohon Sarki yana zaune Sarkin Bilyam ya ci gaba da yiwa Sultan magana "Amfanin me zata maka da ka barta baka fitar da ita a cikin gidan ka ba? Me ya sa ka barta Sultan?" Tsakani da Allah yake magana.

Amma duk mutanan gidan suna mashi kallon munafuncin ne, Banda Sultan da yake ta rusunawa cikin ladabi.

Sarkin Bilyam ya cigaba da gaisawa da mutanan wajan, kafin aka nuna mashi mazaunin shi.

Sultan ya je ta shi karagar ya zauna, anan aka bawa Sultan damar fara magana, kasa cewa komai yayi an ɗauki lokaci kafin ya kalli mahukuntan yace "Ku na da labarin komai, za ku gabatar da komai da bayanan ku." Sam yasan idan yayi magana kamar yayi rashin ɗa'a ne.

Wani daga ciki ya fara bayani, Sarkin Bilyam baya da wata nutsuwa, bayan gama jawabi  aka bashi damar magana, Anan ya musa zargin da ake mashi na aurawa Sultan Aymana son son mayar da takobin su.

Ba su yadda ba hakan yasa aka kama jayayya, anan Sultan ne kawai zai raba wannan gardama, amma an saka shi a tsakiya bashi da ikon kare kowa.

Cikin mahukunta wani ya yi tsawa tare da faɗin "A bisa baya nai da muka gama daurara, Mai martaba Sultan ya na zartar da kukunci kamar yadda mahukunta suka yi, saboda haka Sarkin Bilyam zai fuskanci Hukunci na Tsayar da shi daga mulkin shi, haka kuma Sultan ya ƙasƙantar da masarautar shi, hukunci na ƙarshe auren da Sarkin Bilyam ya haɗ..."

Kafin ya ida Sultan ya yi gyaran murya, jin za a taɓa ɓangaren auren shi, ga ya har lokacin tsohon Sarki baiyi magana ba.

Sarkin Bilyam ya jinjina kai, cikin ƙunar zuciya, ya ɗan sunkuya ga mahukunta. "Haka kuma za a hukunta Aymana a cikin masarautar nan na tsawon loka..."

Wani irin huci Sarki yake yi, ya miƙe yana sunkuyawa gaban Sultan "Komai zai tafi kamar yadda ka tsara Sultan, Amma kafin nan ina neman izinin ganawa da Aymana, haka kuma na ɗauki hukuncin da ka yanke akan masarautar Bilyam."

Mai martaba zai yi magana Sultan yace "Ina neman Alfarma, zan gabatar da wata takarda gare ku, haka kuma ina son ganin Bafaɗen Yunus."

Sultan ya miƙa takarda maga takarda ya karanta, maga takarda ya karanta, Sarki Bilyam yayi mamaki, anan aka sheda cewar Baba Haroun shine ya bada saƙon ba mai marta ba ba.


Anan komai ya koma baya, aka fara tunanin me abin yi akan zaman, Mahukunta suka ce Lallai abasu lokaci zuwa marece a dawo zama.

Kowa ya tashi banda Sarkin Bilyam dake jingine, Sultan ya durƙusa gaban shi "Ina mai neman afuwanka, ba Ni da wani iko akan abinda ya faru."

"Sultan ka bani izinin ganawa da Aymana."

Sultan ya miƙe ya bada umarni, babu jimawa sai ga Jakadiyya da Aymana.

Aymana ta shigo jiki babu kwari, Jakadiyya ta juya, cikin sauri take nufar Mai martaba "Kar ki zo min nan Aymana, sam bana son ganin ki kum..."

Zubewa tayi ƙasa Sultan yayi saurin faɗin "Allah ya huci zuciyar ka, don Allah kar ka yi mummunar magana..."

"Aymana yaushe na saka ki aikata abinda kika aikata."

Zata fara magana Mai martaba ya fusata zai kai mata bugu da bayan hannu, cikin sauri Sultan ya jawo ta jikin shi, suna durƙushewa kasancewar dama a durƙushe yake.

Mai martaba ya kalli Sultan "Kasan abinda ka aikata kuwa, Sam bata cancanci zama tare da kai ba, a tunani na na haɗaku aure don ɗaukaka darajarta ashe, kaine take son zubarwa da mutuncin, Ni kuma ta tozarta Ni a idon duniya, ina mai baka umarnin barin Aymana tunda nine na haɗa su..."

Cikin tashin hankali Sultan ya kama bada haƙurin da sam baisan zai iya bayarwa ba.

"Don Allah Baba ka..."

"Ba na son ganin ki..."

Yayi maganar yana miƙewa, Sultan ya ɗagata yana ba Mai martaba haƙuri, amma ya fice ba tare da sauraron su ba.

Aymana ta rikice, tana kuka mai tsuma zuciya, wannan lokacin Shi kanshi ya karaya "Don Allah kaba Baba hakuri, wallahi ba zan iya rayuwa babu kai na, kaine jigo na, farin ciki na, don Allah kar a min hukunci ta hanyar rabamu."

Ta fashe da wani kukan tare da kallon shi "Sultan kana da dama, don Allah kar ka..."

"A'a Aymana, bana jayayya da hukuncin manya, tun lokacin Auran mu na sanar maki duk hukuncin da Baba ya kafa bana iya musu akai."




*HALILOSS*
[11/15, 10:48 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ARBA'IN DA ƊAYA 41*

*SIYYA COLLECTION* 07033111950

Ki na buƙatar HUMRA mai ƙamshi? *Nemi Siyya collection.*

Ki na neman TURAREN WUTA, Na jiki, kaya, da na tsugunno, kina son zama ƴar gayu saboda ƙamshi mai sanyi ? Nemi *Siyya collection*

Ina Amarya da uwayen gida dake son dawo da martabar Auren su *Siyya collection* na da ingantatun kayan gyaran jikin amare. Akwai kayan mata masu ciko da jiki da kuma saukar da ni'ima.

Kina son fatar ki tayi laushi da santsi tare da haske mai kyau? *Siyya collection* ta tanadar maku, light cream, whiterning cream da Glowing cream kala-kala.

Sabulun wanka masu saka fata haske, ingantattu da basu da illa. ki nemi *Siyya collection*

Supplement domin ciko da inganta Breast da hips, akwai na kyaran fata xalla, ba sa da illa ga lafiyar ku.

Don gyaran gidanku da tsabtar shi *Siyya collection* tana siyar da turaren mopping.

Ku dai ku Tuntuɓeta akwai sauƙin kuɗi, haka kuma muna tura kayanmu duk garin da kuke. *Siyya collection*
Call:-09136159778
Whatsapp 07033111950.

*Page 41*

Aymana ta fashe da kuka tare da ƙanƙame shi, wani irin ciwo zuciyarta take mata, tabbas ta san ko zata jure komai to banda nisantar Sultan dinta.

Hankalin Sultan kanshi ya tashi yanzu ya sakawa kan shi lallai tashin hankalin da ake zai iya taɓa lafiyar  Aymana da kuma yaron cikinta.

Ajiyar zuciya yayi "Ki tashi muje ciki, zan bawa Baba haƙura, sam Sultan ba zai taɓa rabuwa da ke ba."

Haka suka tashi Sultan babu nauyin mutanan gida haka ya wuce da Aymana a hannunshi har ɓangaren shi, yanzu ya sawa ranshi komai zai faru babu wanda zai kuma magana da Aymana don ba zai yadda wani abu ya same ta ba.

Ayda ce ta shigo falon, lokacin Aymana tana cikin ɗakin shi, yana tsaye yana kai kawo "Sultan zai buƙaci wani abu kuwa?"

Ɗagowa yayi babu wani annuri a fuskar shi, ya san ba don Allah take tambayar ba, haka kuma sam bata iya salon tambayar ba.

"Ba na buƙata."

"Me zai damu Sultan bayan Allah ya taimake ka, babu abinda ya faru, haka kuma bata fita da Mulkinka ba, tunda Ashirinta ya tonu sai..."

Tsawa ya daka mata, yana nuna mata hanyar fita, Ayda ta gyara mayafin kanta "Na san kana cikin ruɗu da ɓacin rai amm..."

Rufe idanuwanshi yayi "Na ce ki fita."

***

Gimbiya Ummi duk yadda ta so ganawa da Sultan bata samu hakan ba, hankalinta ya tashi ainun, ta yadda aka sanar da ita Aymana ta aikata laifi babba irin wannan.

Saboda Soyayyar da take mata sai ta ke ji aranta kamar ba gaske ba, ko da ta tabbatar abin ya faru hanyoyi take nema na wanke Aymana.

Ɗakin Gimbiya Maigado kuwa, farinciki fal zuciyar su, sun tabbatar koda ba a ce Sultan ya sauka mulkiba, idan aka raba auran to ya samu wani naƙasu a mulkinshi domin sun gama tabbatar da Aymana itace komai na shi.

***
Ƙarfe Hudu aka kuma wani zaman, mahukunta su ka yi jawabi sosai, wannan lokacin sun saka fahimta a cikin lamarin, kowane ɓangaren ya ƙara kare kanshi.

Tsohon Sarki ne ya tabbatar yana so a gabatar mashi da Baba Haroun da duk wani wanda yake da burin son mallakar Takobin, da sauran masu hannu a cikin saka Aymana hakan.

A iya bincike da sanin da Sultan yayi ya tabbatar idan har aka cika bincike, duk ilahirin 'ya 'ya da matan Sarkin Bilyam ba zasu tsira ba, hakan ya sa ya yi gyaran Murya tare da fara magana.

"Bi sa yarda da amincewar jawabai daga kowane ɓangare, Sultan yana mai wanke Sarkin Bilyam abisa zargin da ake mashi, haka kuma Masarautar Toro ta na buƙatar Baba Haroun a kan lokaci."

Sai da yayi jim kafin ya cigaba da magana ta hanyar kallon Tsohon sarki "Haka kuma ina mai nemarwa Sarkin Bilyam sassauci akan hukuncin da za akayi mashi, ya zama kamar yadda bashi da hannu a maganar mallakar takobin, shi ma kar laifin wani ya shafe shi, ina riƙon wanann Alfarmar Ya Adalin sarki."

Sarkin Bilyam ya fara sauke ajiyar zuciya, Mai martaba ya jima baiyi magana ba, zuwa can ya ce "Ko Sultan yana da wata maganar kuwa?"

Sai da ya duƙar da kai kafin ya ce "Akan hukuncin Aymana, ina so ayi duba tare da wanke ta, ganin cewar abinda ta aikata ba shine ƙudurinta ba, hakan kamar an saka mata karsashi ne da kuma horar da ita son aikata hakan, wanda ta aikata hakan ba cikin kwanciyar hankali ba."

Sultan ya ɗago sai lokacin ya ga hankalin kowa ya dawo kanshi, cikin sauri ya ce "Duk hukuncin da aka yanke akanta yayi, amma ina roƙar mata alfarma akan juna biyu da take dauke dashi, bayan ta haihu zata ɗauki duk horon da aka ba ta."

Mai martaba ya fara murmushin manya, ya kalli mahukunta "Duk abinda Sultan ya faɗa ba yana neman alfarma bane, yana yanke hukuncine a mulkin shi, Takobi ta shi ce, haka kuma shine yake da iko akan ta, jawabin shi anan ya gamsar da mu Sultan yayi afuwa ga Sarkin Bilyam da kuma Aymana shi, sai dai yana son zama da Baba Haroun, ya kuma tsayar da bincike akan abin."

Kowa na wajan ya jinjina maganar, tabbas kowa ya amince da hakan, Iyakar matsalar a wajan Waziri da Yarima Saifune sai suma Baba Maga yaƙi dake bayansu.

Sarkin Bilyam yayi godiya sosai. Ya kuma tabbatar zai gabatar da Baba Haroun cikin lokaci.

Gaba ɗaya aka kama jawabai da jan hankalin mutanen wajan akan illar rashin son juna da ke gudana a masarautun nahiyar su.

Sai da Sarkin Bilyam yayi jawabi akan hakanne suka ƙara tabbatar da kyawun zuciyar shi.

***
Baba Galadima ne ya shiga cikin gida wajan Mama zaune ya sameta tana girki, sai Farida dake gefe ta rafka tagumi, miƙewa tayi ta nufeshi cikin sauri tare da tambaya "Ya abin yake yanzu, wallahi na kasa samun nutsuwa."

Murmushi yayi yace "Karki damu, komai ta daidaita, kuma laifin bana Aymana bane da mahaifinta, laifi na wani yayan Sarkin Bilyam ne dake son zama karagar shi.

Ajiyar zuciya Mama tayi Farida kuwa bata san lokacin da ta matso wajan ba Mama ta ce "Alhamdulillah Allah muna godiya gareka."

Daɗi Farida ta ji "Wallahi hankalina ya tashi, na ɗauka Uwar ɗakina ba zata taɓa samun adalci ba."

Ta koma ta na ba Mama labarin irin Halin Baba Haroun shi kanshi Baba Galadima sai da yace "Haka kubar Mamaki ba gamu da irin suba a cikin mu."

"Lallai ne, Allah ya ganar dasu."

Amin suka amsa.

****
Fitar Sultan daga fada ɗakin Gimbiya Ummi ya nufa da gajiya sosai a tare da shi ya zauna yana sauke hular alkebba daga kanshi ya kalle ta, har lokacin bata yi magana ba, yana son gane wane yanayi ta ɗauki Aymana a yanzu.

"Kin ga abinda ta aikata ko, a tunaninta hukunci zai ƙetare kanta?"

Da sauri Gimbiya Ummi ta miƙe " Me kake faɗa Sultan? Ke nan zaka hukunta Ayaman, bayan naji cewar ba itace ta saka kanta ba, taya zaka bata hukunci, baka tausayin abin da ke cikinta."

Sultan ya miƙe tsaye "Na sanar hakan zai faru ne bayan ta haihu." Yayi maganar yana fara tattaki kamar zai fita.

Gimbiya Ummi ta ce "Tabbas idan ka hukunta Aymana zaka ga fushin zuciyata Sultan."

Da sauri ya juyo yana kallonta, sai yanzu ya tabbatar da gaske take, ya dawo ya zauna gabanta "Ina tuba gare ki, hakan ba zai faru ba da izinin Ubangijin musulunci."

Ajiyar zuciya tayi "Wannan dama rubutacce ne, sai hakan ya faru, amma ina so ka sani Aymana itace gatan ka Sultan, kar ka manta mace tana da rauni duk shekarunta."

Sultan ya ji da ɗin fahimtar da Gimbiya Ummi tayi, hakan yasa ya saki jiki, suka cigaba da tattaunawa akan maganar.

***

Ƙagare Sarkin Bilyam yake ya isa ida, tabbas sai ya nuna tsananin ɓacin ranshi akan mutanen gidan wannan lokacin ba zai bar su ba, ganin suna barazanar kawar da shi daga karagar shi.

Bai shiga ciki ba, sai da ya bada umarnin zaman gaggawa a fadar shi, hankalin kowa ya tashi, anan ya shiga faɗa masu ya ci darajar Sultanne da ba zai taɓa dawowa da rawanin shi ba, haka kuma za a kawar da sarautar daga hananun su tunda an tabbatar ba mutanen kirki ba ne.

Gida ya hargitse, Maza da mata sai shige da fice ake don lokacin ne suka samu labarin abinda Aymana ta aikata.

Umma ta ji takaici sosai tabbas tasan makircin mutanen gidanne ya yi tasiri akan Aymana.

Nene kuwa ta tausayawa Ɗanta zai lokacin tayi dana sanin goyon bayan mutanen gidan da tayi, musamman da taji cewar Baba Haroun yafi ƙarfi cikin al'amarin.

Kaka ta gallamata harara jin kalamanta Nene na dana sani "Tafi can, sai da gumu tayi kumu kika san da haka, da girman ki kika bigewa yara."

"Ni dai Kaka ayi man Afuwa."

Umma ta ce "Haba Nene ai wannan ba wani abu bane, Ni kaina sai da suka so jan ra'ayi na Allah ne ya taimake ni."

Hajiya Babba ce tayi sallama ɗakin Mama cikin sauri, ai kuwa ta sameta tana tana yane mayafi "Dama yanzu zani wajan ki."

"To hutas. Gani da kaina, kinji abinda ya faru?"

Mama ta ce "Kinga sai da yarinyar nan ta kusa jefa m..."

Hajiya Maigado tayi dariya "Da Allah rabu da su, ashe Baba Haroun munafuki ne, mulkin da Yarana su ke so shi ma shi ya ke so."

"Allah ya ƙara ai gashi inda ta kai shi." Cewar Mama.

Hajiya Maigado ta lumafasa "Ai da yardar Allah ya tafi kenan, hukunci zasuyi mashi mai tsanani."

"Yanzu ita ina Aymana, nasan dai koba komai zata ɗan-ɗana zawarci."

Jinjina kai Hajiya Maigado tayi "Ke wannan Son da Sultan yake mata ai ba zai iya ba, cikin mutanen da sukace wani yaban labari a gaban fada Sultan ya wanketa."

***
Jakadiya ce duƙe gaba Ayda da salon gulmarta take sanar da ita Sultan ya nemi a yafewa Aymana laifinta kamar yadda ta ji labari.

La ƙaramin tashin hankali Ayda ta shigaba, ta buga tebur ɗin gaban ta "Wai sai yaushe Sultan zai bani yanci na, sai yanzu sihirin Aymana zai barshi? Yanzu ace duk girman Laifin data Aikata hakan baiyi tasiri ba."

Jakadiya ta sunne kai "Allah ya baki nasara, farko na ɗauka horata yake lokacin da ya saka ni tsaronta, amma yanzu na gane ta na ƙasa ta na dabo!"

Ayda ta kiƙe tsaye ta fara tattaki "Lallai ganin gida kare yakan zagi kura, amma a daji sai gudu sai tuba!"

***

Da tire ɗin Abinci Jakadiyya ta shiga, Aymana tana zaune abinta sai kiran mutanen gidan su dake shigowa amma ta kasa ɗaukar wayar.

Da sallama Jakadiyya ta shigo, ta ajiye kwanikan abinci ta rusuna tare da faɗin "Allah ya baki nasara, abincin ki ya kammala."

Aymana ta kawar da kanta "Bana buƙata."

"Allah ya huci zuciyar ki."

Wayarta ta kuma ruri Aymana ta wurgar da ita tana  jan tsaki, Jakadiyya ta fahimci bata cikin nutsuwa, cikin son fara sanar da ita Sultan yayi mata afuwa ta ce "Allah ya ja kwanan ki, Mamallakan gidan kan faɗa tunanin rashin wani abu a cikin Mahaifiyar Magajin gobe."

Aymana ta kalleta Jakadiya ta yi shu'umin murmushi ta ci gaba "Sai dai fa magauta suyi haƙuri amma na gaba yayi gaba, dumun kuwa kin zama wuƙar figar kura, ba nauyi sai kaifi."

"Ba na son kalamin komai Jakadiya."

Jakadiya ta matsa ta zauna ƙasan kafet ta ce "Har da daddaɗan labari, To bari na naɗe labari na, zai yu ba nice zan sanar dake kin sama ƙadangaren bakin tulu ba."

Tana shirin miƙewa Aymana ta ce "Dakata!"

Da murna ta zauna "Me kike tafe da shi?"

"Sultan ya wanke Sarkin Bilyam da ga laifi, ya kuma nemar mashi afuwa akan hukuncin da za ayi mashi, san nan kuma ya banbanta Uwar gidan shi da sauran 'yan gaɗar bayan fage."

Aymana ta gyara zama "Ban fahimceki ba."

"Sultan ya hana hukunta Gimbiya, haka kuma ya ..."

Kafin ta ida Aymana ta miƙe tsaye ta fara kai kawo, wani sanyi ya shigeta, da mamakin irin soyayyar da Sultan ya ke mata, a iya saninta babu wanda zai aikata wanann laifin bai saka an bashi azama mafi tsanani ba.

Da murmushi Aymana ta juyo, tana sun canza Jakadiyya da kuma dai do da ita bayan ta, ta ce "Na ji daɗin labarin ki, har na rasa me zan baki ladar labari mai daɗi."

"Allah ya taimake ki, Aike mai bayar wa ce kuma..."

Kafin ta ida Aymana ta kai hannu kunnuwanta, ta fara jire 'yan kunnan ta sake salƙi na tsadadden Zinari, ta fitar da duka biyun, ta duƙa kan Jakadiyya tare da miƙa mata "Uwar masu gida wannan naki ne."

Cikin ruɗewa Jakadiyya ta amsa ta fara godiya, tana durgushewa.

Aymana ta kalleta "Za ki iya tafiya."

Tana fita Aymana ta miƙe ta yi saurin shiga ɗakin Sultan, banɗaki ta faɗa ta fara shirin ta, yanzu bata so gogan nata ya sameta da kayan da ya barta, ko ba komai ya zama dole ya nuna mishi jin daɗi da farin cikinta.

Doguwar rigar wani yadi mara nauyi ta saka, rigar ta sha adon duwatsu sai walainiya suke ta kimtsa jikinta ta fesa turarukan ta.

Ta sako gashin kanta da yasha gyara, sam bata tunanin zata ci komai ba tare da Sultan ya shigo ba.

Cikin Sa'a kuwa ta jiyo ana mashi sannu da shigowa, haka yasa ta yi saurin fitowa.

Yana shigowa aka ja ƙofa aka rufe.

Da tafiyar shi a hankali ya shigo, Aymana ta yi tsaye tana kallon shi, ya aje sandar gayun dake hannun shi, ya fitar da Alkebba tare da ajewa kan kujera, ya fara warware rawanin shi.

Cikin Sauri Aymana ta matso wajen tana saurin riƙe hannun shi "Babban Sarki kamar Sultan bai kamaci samun kanshi da wahalar da gabbanshi ba, dole Sultan ya kasance yana da hadimai da kuma mahidimta."

Tayi maganar tana ida warware rawanin ta aje gefe, tasa hannu ta kwantar da sumar kan shi, tare da ɗago babbar rigar shi tana cire wa "Wannan mahidimta dole su zamo makusanta, haka kuma  dole su zamo masu sadaukarwa kamar uban gidansu."

Ta ajiye Babbar rigar, ta kama hannunshi ta cire agogon ta duba agogon "Tabbas lokaci baya adalci tunda har baya komawa baya, ta yadda zai wanke gurɓatattun abubuwan da suka faru a cikin sa."

Sultan ya sauke ajiyar zuciya, Aymana ta kama hannun shi, ta fara cire links  ɗin hannun kafin ta koma kan maɓallin gaban rigar shi "Na so ace lokaci zai yi adalci kamar yadda sarki Sultan ya kasance mai adalci, ta yadda yake afuwa ga duk girman laifin da aka aikata mashi."

Ta kalli fuskar shi "akwai kalamai manya-manya amma sun zamo masu ƙanƙanta wajan yin godiya, tare da ban haƙuri zuwa ga Sultan."

Ta mayar da Hannunta ta dafa kafaɗar shi, ta fara murmura idanuwanta, ta fara neman hawaye cikin salon kissa da kuma tsumuwar zuciya, hawaye suka tara sharara Sultan ya fara jin bugawar zuciyar shi yana ƙaruwa.

Ga kalamanta cikin salo da hikimar sanyaya zuciya, ta aza kanta akan ƙirjin shi "Nasa Sultan zai yi fushi da Gimbiyar sa, amma don Allah kayi afuwa gare ni, ba a irin wannan lokacin ba, ina mai tuba gare ka."

A karo na farko da hakuri ya fito bakinta, a hankali Sultan ya fara shafa gashin kanta, hakan da Aymana taji ya tabbatar mata da zuciyar shi tayi sanyi, saboda Izza irin ta Sultan har lokacin ya kasa ɗaga baki yayi magana.

Harɗe shi tayi ta rungumeshi tare da matsewa Sultan Ya ce "Aymana!"

Aymana ta lafe jikin shi "Na yadda na amince, babu wani mamallaki ga TAKOBIN sai kai Sultan, ban taɓaji a jikina zata amfanu ga kowa bayan kai ba, lallai kaine kake da iko da ita, Mulkin ka ne, Izzarka ce, sarautar ka ce, kai ne kake da iko akan ta."

Ajiyar zuciya ya sauke baiyi magana ba, ya duƙa ya ɗago fuskarta, ya kai mata sumbata a goshi, ya saka Hannuwanshi ya ƙara rungumarta da ƙarfi, ya kai bakin shi a nata yana zura harshen shi, wata irin sumba yake mata da shafar wuyanta, Aymana ta rufe idanuwanta dake da kwanciyar hawaye, ya janye bakin shi ya fiddo harshen shi ya na goge mata hayen ta hanyar lashe wa da tsinin harshen shi.




*Haliloss*
[11/15, 10:52 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ARBA'IN DA BIYU. 42*



*SIYYA COLLECTION* 07033111950

Ki na buƙatar HUMRA mai ƙamshi? *Nemi Siyya collection.*

Ki na neman TURAREN WUTA, Na jiki, kaya, da na tsugunno, kina son zama ƴar gayu saboda ƙamshi mai sanyi ? Nemi *Siyya collection*

Ina Amarya da uwayen gida dake son dawo da martabar Auren su *Siyya collection* na da ingantatun kayan gyaran jikin amare. Akwai kayan mata masu ciko da jiki da kuma saukar da ni'ima.

Kina son fatar ki tayi laushi da santsi tare da haske mai kyau? *Siyya collection* ta tanadar maku, light cream, whiterning cream da Glowing cream kala-kala.

Sabulun wanka masu saka fata haske, ingantattu da basu da illa. ki nemi *Siyya collection*

Supplement domin ciko da inganta Breast da hips, akwai na kyaran fata xalla, ba sa da illa ga lafiyar ku.

Don gyaran gidanku da tsabtar shi *Siyya collection* tana siyar da turaren mopping.

Ku dai ku Tuntuɓeta akwai sauƙin kuɗi, haka kuma muna tura kayanmu duk garin da kuke. *Siyya collection*
Call:-09136159778
Whatsapp 07033111950.



*Page 42*

Washe gari gidan komai ya lafa musu, hankalin kowane ɓangare ya kwanta musamman masoyan Aymana da Sultan, iya ɓangaren Ayda da Hajiya Mai gado ne suke nasu ƙumbiya ƙumbiyar.

Aymana kuwa a dakewar Izza ta fito, ta sha gaisuwa ga kowa, Farida kuwa murna kawai ta ke Uwar ɗakinta ta fito.

Aymana bata bawa kowa fuskar ta da zance ba, Sai dai kuma tana jin kunyar zuwa ɓangaren Gimbiya Ummi, lokacin da ta je tayi tunanin samun sauyi, amma saboda dattako irin na Ummi ko nuna hakan bata yi ba.

Bayan ya dawo ne ta shirya rubutun ban haƙuri zuwa ga Mai martaba, ya ji daɗi sosai kuma ya samu nutsuwa, sai dai bai mai da mata wata amsa ba iya soƙon gaisuwa ya faɗa mata.

Washe gari aka gabatar da Baba Haroun ga Masarautar Toro, ananne zai ƙarɓi hukuncin shi, na laifin abinda ya saka Aymana ta aikata.

***

Lokaci ya fara tafiya, komai ya dai-daita, watannin Haihuwar Ayda yayi, hakan yasa duk suke murnar Magajin Sultan.

Aymana kuwa cikinta yayi girma ya fito, har tana jin nauyin yawo a gidan.

Yau tana zaune akan kafet ta miƙe ƙafafuwanta da wani kwanon abinci gabanta, Sultan ya shigo da wasu fadawa bayan shi, da kayyayaki, suka ajiye tare da gaida ita suka juya.

Dariya ya zauna yana mata, Aymana ta juyar da kanta gefe, Sultan ya durƙusa gabanta ya saka hannu yana shafa cikinta, ta ture hannun tana faɗin "Ka barni kawai, ji fa yadda nake ta cin abinci kamai wata rugiya."

Zama yayi kusa da ita "Ni banga wani cin abincin da kike ba, har yanzu babu wata ƙiba da kika yi."

Aymana ta dafa zata miƙe, Sultan ya kamota, suna yin hanyar ciki, Jakadiyya ta turo cikin sauri, Sultan ya ja ya tsaya, yana ɗan sakin hannun Aymana daya riƙe.

"Barka da Wannan lokacin Sarkin sarakuna, na zo sanar da kai, Gimbiya Ayda ta sauka."

Cikin sauri Aymana ta juyo tare da faɗuwar gaba, Sultan ya daidaita nutsuwar shi yana nuna murnar shi, wanda bai nuna a lokacin haihuwar Abul na ya ce "Alhamdulillah Jakadiyya a sanar Sultan yana zuwa."

Aymana ta kalli Jakadiyya "Me aka samu?"

Duƙar da kai Jakaddiya tayi, Sai lokacin Sultan ya tuna bai ma tambaya ba, Ya yi tattaki zuwa gare ta, Jakadiyya ta ƙara rusunawa "Budurwa aka samu, Allah ya taimake ki."

Sultan ya yi hanyar fita, Jakadiyya ta bi shi baya, Aymana ta koma ciki don canza kayan jikinta, tare da taya Ayda murna. Tayiwa kanta Addu'a itama ta sauka lafiya.

Kowa yana ɗakin Ayda, ashe lokacin ma har an shirya ta an gyra ko ina.

GIMBIYA Maigado tana zaune saman kujera, da jaririya a hannunta, Goggo ta gefe, Jakadiyya da Sultan suka shigo.

Gaishe su ya fara yi, ya koma wajan Gimbiya Mai gado ya zauna, yana bin yarinyar da kallo, Gimbiya Mai gado ta miƙa mashi da 'yar munafukar dariyarta.

Sultan ya amsa da murnarshi, ya kalli yadda aka yiwa yarinyar Ado, ya azata a kafaɗar shi, dai dai lokacin Aymana ta shigo tana tafiya a hankali.

Duk suka bita da kallo, ta rusuna ta gaishe da su Goggo kafin ta kalli Gimbiya mai gado dakewa Sultan wani irin kallo, hakan ya ɓata ranta.

Tsaye tayi bayan kujerar da Sultan yake ta sa hannu tana shafa kan yarinyar Gimbiya Ummi ta shigo da wasu kuyangi suna Binta, tayi mamakin ganin Sultan a wajan.

Gimbiya Ummi ta yi masu sannu tana Barka, ta kalli Sultan ta ce "Allah ya taimake ka, ko ka manta akwai masu buƙatar ganin jaririyar ne."

Murmushi yayi ya jawo hannun Aymana ta zauna kujerar jefe, kafin ya mayar da hankalin shi akan jaririyar, ya duƙar da kanshi yana mata addu'o'i.

Tsawon lokaci kafin ya bawa Aymana yarinyar, Dai-dai lokacin Ayda ta fito ta tsaya tana jingina da bango kawai sai ta saka kuka.

Gaba ɗaya aka juyo ana kallonta, tare da tambayar ko lafiya "Yanzu duk burin da na ci akan samun Namiji hakan bai samu ba, Allah ya gani b..."

Sultan ya miƙe tsaye ya kalli Jakadiyya tare da faɗin "Jakadiyya akwai tukuicin sanar dani samun ƙaruwata da kika yi, haka kuma ga duk hadiman gidan nan na gabatar da wani sabon tsari saboda murnar zuwan 'yata a duniya."

Ya matsa a hankali ya kalli Ayda "Kina da tuƙuicin sulallar zinarin, akwai kambu dana tanadar miki, na gabatar da Alkabba sabi guda ishirin gare ki."

Ya juya ya kana ɗan nazari kafin ya kamo hannunta "Ina farin cikin samun ƙaruwa, mai zai saka ki kuka, duk sauran lokutan ina bari ana maki tukuici ne, Amma wannan lokacin Sultan da kanshi, sannan ina son ki kuma zaɓar wani abun don tuƙuicinki."

Kowa na wajan yayi mamakin Sultan, amma ban da Aymana da ta riga ta harbo jirgin shi, baya so lokacin da zata haihu ace ya nuna bambanci kenan.

Ayda ta fara murmushi, ko ba komai yau Sultan zai ɗaga tata darajar kamar yadda yakewa Aymana.

Ta ce "Ina son Tukuicin wata sarauta daga gare ka."

Sai da yayi shiru kafin ya fara tunani, tana son yin amfani da damar ne don ta ɗaga darajar kanta.

Hakan ya sa ya ce "Sultan zai yi tunani akan hakan."

Cikin Sauri ya sunkuya yana yiwa su Gambiya bankwana, Gimbiya Ummi azuciyarta tana tunanin ko da wane hankalin zata riƙe wata sarauta.

Bayan Aymana ta koma sashenta, haka ta haɗa kaya na gani na faɗa aka kaiwa Ayda da jaririyarta.

Sultan ma nashi kayan daban suke, wanda ko lokacin haihuwar Abul bai mata ba.

Gimbiya Ummi kuwa turamen  atamfofi da turaruka ta bada.


Waziri kuwa tunda aka sanar Ayda mace ta haifa ya kasa zaune balle tsaye, daga ƙarshe ya yanke shawarar zuwa wajan Bokanyar shi don  shaida mata lallai kar Aymana ta haihu lafiya, in kuma har zata haihu to ya kasance mace itama zata haifa.

Yana gama bayanin shi Bokanya ta ce "So nawa zan sanar da kai, bana ganin komai idan na zo duba taurarun yarinyar nan."

"Me abin yi?"

"Sai dai ayi duk yadda za'ayi ka kawar da cikin shi ne kawai."

Waziri yayi dariya "Ni dama hakan na fi so."

Daga wajan Bokanyar ya wuce don ganawa da Hajiya Mai gado, yana gama yi mata bayanin yadda yayi da bokanya akan kar Aymana ta haihu don yana son duk daɗewa Yarima Saifu ya hau karaga.

Wani kallo Gimbiya Mai gado tayi mashi, tasan sarai yaƙin shi akan kan shi ne ba su ba hakan ya sa tace "Ni kaina na sa ayi komai, kuma an tabbatar min Aymana ba zata taɓa haihuwar Namiji ba balle."

Farida dake tsaye bakin ƙofa, ta yi saurin barin wajan cikin sanɗa, hankali tashe ta isa ga Aymana.

Ta durƙusa tana haki, Aymana ta kalleta "Lafiya kuwa."

"Na ji abinda ya firgita ni ya uwar ɗakina."

Aymana ta riƙota, Farida ta fara hawaye tare da faɗin "Ba na son abinda zai wargaza rayuwarki Ranki shi daɗe, da ke na saba rayuwa, hakan yasa bana son ganin za a cutar da ke."

Cikin son jin abinda ke faruwa take "Ki sanar dani."

Tana shasshekar kuka, ta bata labarin duk abinda taji Waziri da Gimbiya mai gado suke tattaunawa.

Hankalin Aymana ya tashi, ta kalli Farida "Kar ki damu, ki tafi, da yardar mahaliccin mu, babu abinda zai same ni."

Farida ta miƙe ta fice, Aymana ta saka hannu ta dafa cikinta ta fara Addu'a "Ya Allah kar ka ɗorasu akanmu, ya Allah ka kuɓutar dani da abinda nake ɗauke, Allah kar ka saka wahala acikin rayuwar bayinka."

Haka ta share hawayen da suka zubar mata, koda Sultan ya dawo ya fahimci akwai damuwa a tare da ita, amma ta kasa sanar dashi,

Sai bayan nan ne ta daure ta faɗa mashi, don tana so shima ya yi mata Addu'a.

***

Ranar suna kamar wasa mutanen gidan suka tsunkayi, sunan Innar Ayda Sultan ya sakawa yarinyar amma zasu rinƙa kiranta Khair.

Kowa ya kama maganganu akan duk makircin Aymana, abinda basu sani ba wannan lokacin Aymana ta kanta take, shiyasa komai ya suɓuce mata.

Kwarya kwaryar liyafa aka haɗa da wasannin gargajiya, ga masu kiɗan kwarya, Aymana bata zura jikinta ba sosai daga ɗakinta ne ta rinƙa aikawa da kyaututtuka ga masu gabatar da wasannin.

***
Lokaci yana tafiya Aymana da Sultan sun dage Addu'o'in akan cikinta da kuma nemarwa kansu kariya.

Amma duk da haka Sultan ya na nuna soyayya mai tsanani ga Khairat da Abul, wanda Abul a yanzu ya ƙara wayo sai dai duk da haka ɗabi'un yaron sunsha banban da sauran yara masu lafiya. Sultan yana tausayin yaron sosai.

Mai martaba ya samu nutsuwa ganin komai ya lafawa Sultan, Gimbiya Ummi kuwa yanzu ta mayar da hankali wajan tanadar kayayyakin tarar haihuwar Aymana.

Haka daga gidan su Aymana sun kawo kayan tarar jariri na kalar al'adunsu, wanda mutanen gidan suka sha mamaki, sai dai sun ganin ita kanta Aymana tana wasa da dukiya ashe ta samo hakanne daga Izzar gidan su.

Ƙawarta Ruƙayya ta kawo masu ziyara saboda ta zo Najeriya daga Saudiyya, Aymana ta s an karramata fiye da yadda ta karramasu a Madina.


Ruƙayya ta kalleta tace "Wai baki ji a jikin ko kina gab haihuwa, Ni fa kallon da nake maki ba zaki kai wani lokaci ba."

Aymana ta ɗan cije leɓo ta zata miƙe Sultan ya shigo, da sauri yazo yana kamata, ya kalli Ruƙayya "Ki na kallon ta sai ta faɗi kum..."

Dariya Rukkya tayi "Allah ya taimake ka, ai hakan ma motsa jini ne."

Ɗan guntun tsaki Sultan yayi "Likitocin nan kuna da naku matsalar, yanzu idan ta ji ciwo zaku koma kuna faɗan me yasa aka barta."

Zata kuma yin Magana, Aymana ta ƙabta mata ido, tana saka hannu abaki alamar tayi shiru, tasan cewar Sultan indai akan kula da ita ne ba zai yadda da zancen da zata kawo mashi ba.

Sai da yaga ta koma kan kujera, kafin ya sakar mata hannu, Aymana ta yi murmushi.

Ruƙayya ta ce "Ni kam bari na bar masu waje, Allah ya taimakeka."

Zama yayi ya jawo Aymana ya ɗorata a kafaɗar shi, yana shafa bayanta, Aymana ta ce "Ka shiga ka watsa ruwa naga lokacin salla ya kusa."

Sultan ya mata sumba a kumatu, ya miƙe ya nufi ciki, Ruƙayya ta ruƙe baki "Wallahi ni a tunani na matan sarakuna haƙuri kawai suke, tab! Musamman Sultan yadda yake faɗi yana cika yana batsewa a waje."

Dariya Aymana tayi bata ce komai ba, Ruƙayya tace "Allah ya fi duk sauran sarakuna Nuna Izza."

Aymana ta kalli Ruƙayya zatayi magana, Ruƙayya ta katseta "Wai kuwa yana ma barinki hutawa."

Harara Aymana tayi mata "Yaushe zaki koma?"

"Na gaya maki, shi ga ya tafi Ni ce nace gaskiya sai na ƙara hutawa a ƙasa ta."

Daɗi Aymana ta ji tace "Yauwa Ruƙayya Kinga sai kiyi zaman ki nan abin ki, har ki tashi komawa."

Zaro ido Rukkayya tayi "don me, Allah ya rufamin Asiri, Ni ban saba zaman ƙasaita ba."

Shiru Aymana tayi, Wannan itace kawai damar da take da ita wajan gujewa mutanan gidan, domin kuwa sam bata so ace sune zasu karɓi haihuwata.

Nan Aymana ta yiwa Rukkayya bayanin komai, akan ta zauna idan ta haihu sai ta tafi, Rukkayya ta ji tausayin Aymana tace "Shi kenan zance gida in ɗauki kaya zuwa gobe sai in dawo."

"Duk abin buƙatar ki akwai, kawai kiyi waya ki sanar."

Ajiyar zuciya Ruƙayya tayi "Shi kenan ba damuwa."

Aymana ta fara mata godiya, Rukkayya ta yi mamaki sosai, lallai Aymana tayi hankali ta kuma ƙara sanin rayuwa, saɓanin lokacin da suna makaranta Izza tana bibiyar jinin ta.

Cikin ɗakunan ɓangarenta ta aje ya, bayan ta gama gayawa Sultan ƙudirinta, ya amince sosai, haka ya zauna shida Rukkaya suka shirya duk abin buƙata na karɓar haihuwa.

***

Aymana a tsaitsaye ta fara ciwo, da kanta ta gane naƙuda ce take yi, ta samu Rukkayya zaune tana kallo  tace "Likita ina jin ba daɗi fa."

Dariya Rukkayya tayi tace "muje ciki."

Sai lokacin ma kula da yadda aka gyara wani ɗaki kamar asibiti harda gadon amsar haihuwa suka haɗa a ciki, Aymana ta zauna Rukkayya ta dubata ta ce "Dalla malama da saura."

Aymana ta ta shi zaune tana komawa kan kujera "bani so in sha wahala ne."

Wata irin Dariya ta ba Rukkayya, saboda Ruƙayya haihuwarta biyu "Ah! Hajiya ba wahala fa, kawai daga nan zuwa gobe inshaallah kina riƙe da jaririya."

Tayi maganar yana duba Agogo lokacin ƙarfe bakwai na yamma, Haka suka fito suka koma zaman su, wajan goma na dare Aymana ta fara cije-cijen leɓo.

Hakan yasa ta sanar da Farida kar wanda ya kuma shigowa, Farida ta ɗan fahimci wani abu sai dai tana gudun ta yi tambaya hakan ya zama laifi.

Sultan ya shigo yi masu bankwana zai tafi turakarshi, ya sameta ta rufe ido tana cije loɓo, hakan ya ɗaga hankalin shi.

Sai dai Aymana tana ganin shi ta kawar da komai tare da daurewa, da kanshi ya kira Ruƙayya yana tambayarta ko akwai wata matsala.

Aymana ta mata nuni akan tace babu "Kin tabbatar Ruƙayya?"

Rukkayya ta juya ta bar wajan ganin yana niyar haɗe fuskar shi da ta Aymana, Aymana ta yi murmushi, Sultan ya sumbashi hannunta ya kuma yi mata Sumba akan bakinta.

Cikin Sauri ta riƙo leɓonshi tana ɗan cizawa, ƙam yabarta, ta ci gaba da tsotse leɓon, ta ciza da ƙarfi kafin ta saki Sultan ya kalle ta "Shi ke nan har kin gama?"

Dariya tayi "Allah ya taimake ka."

Ya kalli inda Rukkayya take tsaye zai yi magana yaga bata nan, ya kuma kiranta tare da miƙewa tsaye ya na tattaki "Wa ya baki izinin tafiya?"

Aymana ta zaro ido, jin zai gudanar da Mulki akan ƙawarta, bayan kuma taimakonta tazo yi.

Rukkayya ta ɗan yi shiru, tana kallon shi, ta fahimci Izza ta ziyarci jinin shi.

Ya juyo Aymana ta ce "Allah ya huci zuciyar Sultan, Allah ya saka sanyi a zuciyar Sarkin sarakuna."

Murmushi ya yi ya kalli Ruƙayya, sai yaga ta sunkuyar da kai, sai lokacin yaga rashin dacewar abinda zai aikata, wata zuciyar ta shi ta bawa Ruƙayya laifi tunda har bai bata izinin tafiya ba, haka kuma ita ma bata nemi izinin ba.

Dariya yayi ya ce "Rukkayya!"

"Ina tuba." Ta faɗa.

Da 'yar dariya ya ce "waya ce maki ana gudanar da komai ba tare da izinin ba, an yafe maki darajar abinda kawarki take ɗauke."

Itama dariya tayi, Aymana tace "Kar ka ja ta gudu ta bar mu."

"Ai bata fara ba, in kuma ta aikata zata karɓi hukuncinta."

"Yau na shiga Ukku!" Cewar Rukkaya, Sultan ya saka dariya "Zan barku, zuwa safe zan dawo, Akwai wata likita dana tuntuɓa na sanar da ita, zaki samu taimakonta idan buƙatar hakan ta taso."

Yayi maganar yana shigewa wata ƙofa.

Rukkayya ta riƙe baki, tana kallon Aymana wadda lokacin ta ƙara cije leɓo, saboda daurewa kawai take dama, ta ce "A'a wallahi bani iyawa, haka kawai, Kiji yadda ya rikiɗe zai nuna Izza akaina, tafiyata zan yi, ƙara da ya tuntuɓi wata likitar ƙila ita ta ɗaure."



*Haliloss*
[11/15, 10:53 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ARBA'IN DA UKKU. 43*

*SIYYA COLLECTION* 07033111950

Ki na buƙatar HUMRA mai ƙamshi? *Nemi Siyya collection.*

Ki na neman TURAREN WUTA, Na jiki, kaya, da na tsugunno, kina son zama ƴar gayu saboda ƙamshi mai sanyi ? Nemi *Siyya collection*

Ina Amarya da uwayen gida dake son dawo da martabar Auren su *Siyya collection* na da ingantatun kayan gyaran jikin amare. Akwai kayan mata masu ciko da jiki da kuma saukar da ni'ima.

Kina son fatar ki tayi laushi da santsi tare da haske mai kyau? *Siyya collection* ta tanadar maku, light cream, whiterning cream da Glowing cream kala-kala.

Sabulun wanka masu saka fata haske, ingantattu da basu da illa. ki nemi *Siyya collection*

Supplement domin ciko da inganta Breast da hips, akwai na kyaran fata xalla, ba sa da illa ga lafiyar ku.

Don gyaran gidanku da tsabtar shi *Siyya collection* tana siyar da turaren mopping.

Ku dai ku Tuntuɓeta akwai sauƙin kuɗi, haka kuma muna tura kayanmu duk garin da kuke. *Siyya collection*
Call:-09136159778
Whatsapp 07033111950.



*Page 43* 

Dariya Ruƙayya ta bawa Aymana, ta kalleta ta ce "Haba! haba! Idan kin barni me ki ka yi kenan, ki jira ki ida ladar ki."

Tayi maganar tana miƙewa suka nufi ɗaki don kwantawa sai dai Ruƙayya bata barta ita ɗaya ba gudun wata matsala.

Ƙarfe biyu da 'yan daƙiƙu, Sultan yayi saurin farkawa daga baccin, yasa hannu ya dafe kanshi tare da karanto Addu'o'in kariya, ya miƙe yana kallon Ayda da ta ke gefen shi, Khairat tana cikin gadon jarirai.

Ya faɗa banɗaki yayi alwala, ya fito, ya canza jallabiya yanayin shigar larabawa, ya ɗauki wayar shi, ya buɗe ƙofa, yana son ganin Aymana ko don tabbatar da lafiyarta, hakan ya sa yabi ta ƙofofin baya ya shiga sashenta.

Ɗakinta ya duba bai sameta ba, ya ɗan kwankwasa ɗakin da Rukkayya ta sauka, ganin bata nan hakan yasa hankalinshi ya tashi ya nufi ɗakin da suka shirya don haihuwar Aymana.

Har zai kwankwasa sai yaga kamar hakan zai ɓata lokacin shi, da sauri Ruƙayya ta kalli ƙofa, Sultan ya nufi bakin gadon wajan da Aymana take nishi.

Tana ganin shi ta kawar da kanta gefe, Sultan ya kalli Ruƙayya "Me ke faruwa?"

"Allah shi taimakeka, ta na gab haihuwa da yardar Allah."

Ta yi maganar tana mayar da safar hannu ta likitoci, Sultan ya kamo hannun Aymana, lokacin tana dafe mararta, Ruƙayya tayi saurin gyarata, Sultan ya kalli ta "Ah Rukkaya Kiyi a hankali fa.

Shiru tayi ta cigaba da aikin ta, Aymana ta fara jin ciwo ya canza mata, lokacin ta fara wata irin zufa, duk yadda ta daure kar tayi magana sai da ta saki cizon da takewa harshenta tare da fara salati da ƙarfin murya.

Ruƙayya ta dawo tana shafa cikinta, ta duba ta taga har kan jariri yana tunkarowa, Aymana ta fara kyarma, Sultan ya riƙe ta yana mata Addu'a, Aymana ta ce "Mutuwa zan yi, Na san mutuwa zan..."

Bata ida ba Sultan ya daɗe mata baki "Ba zaki mutu ki barni ba insha All..."

Rukkayya ta matso tana ɗago kan Aymana ta dannata "Kiyi Nishi kar abin cikin ki ta samu matsala, yaron yana neman taimakonki."

Nishinta ya fara janzawa hakan yasa ta riƙe hannun Sultan gab kamar zata haɗe tafin hannuwansu.

"Yauwa Aymana ki ƙara."

Sultan ya kai idanuwanshi kan jikin Aymana, cikin sauri ya ɗauke idanuwanshi, ganin yadda yanayin wajan ya canza ga yaro yana niyar fitowa, neman kwace hannunshi yayi don yaga tashin hankali.

Sai lokacin ya tabbatar da jan riƙon da Aymana tayi mashi ba za ya iya ba.

Ƙasa-ƙasa Aymana ta ce "Rukkaya ki ƙarani ina jin bazan iya ba kar ba ji ciw woo." Ta ƙarashe maganar tare da Sako Addu'o'i a zuciyarta.

Innalillahi Wa inna ilaihi raji'un Sultan yake furtawa, Aymana ta ja dogon nishi, Rukkayya tayi saurin cigaba da aikin ta.

Idanuwan Sultan a rufe, ga gumi yana zubar mashi.

Rukkayya ta ida ɗago abinda Aymana ta haifa, Aymana ta yi laƙas tana jin yadda jikinta yake komawa.

"Alhamdulillah Alhamdulillah." take faɗi.

Rukkayya ta fara nemar abin buƙata wajan raba Aymana da abinda ta haifa, Ruƙayya ta yanke cibi, ta Kalli Aymana Sai lokacin ta ga Aymana hankalinta yana kan Sultan data riƙe shi kuma ya kifa kanshi da gadon yana sauraronta.

Hawaye kebin idanuwanta, ta gayara komai ta jijjiga jaririn tana kallon Namiji ne aka haifa, wani daɗi ta ji ta fara faɗin "Aymana! Aymana!"

"Kin haihu fa."

Da murmushi ta juyo, daidai lokacin Sultan ya ɗago sai lokacin yaji ya iya raba hannunshi da nata.

"Ko da ban taɓa ɗanɗana ciwon nan ba, Rukkaya ba sai kin sanar dani na Haihuwa ba."

Sultan yayi kan jaririn Yana faɗin "Mu ga..."

Ruƙayya tayi kan wani table tana naɗe yaron cikin wani zanin jarirai, ta fara duba lafiyar yaron.

Sai da ta kuma jijjigashi, har Sultan ya matso zai tureta ganin kamar bata tausayin yaron kawai sai yaji yaron ya kwalla kuka.

Murmushi ya farayi, Ruƙayya ta miƙa mashi ta ce "Ka san me muka samu kuwa?"

Aymana tana jin gabanta yana dukan tara-tara tayi ƙaƙarin miƙewa ta kasa saboda rashin ƙarfi, Sultan ya ce "Me aka samu Rukkayya."

"Na miji."

Cikin sauri ya ƙara manna yaron a jikinshi ya ce "Magajin gobe."

Aymana ta rufe idanuwanta, Tana Hamdala ga mahaliccinta, tare da Addu'a kana tsari ga yaron.

Rukkaya tace "Bari nazo na dubaki."

"A kibarni a kwance, kin barni a haka."

"Ina ta yaro na ne."

Aymana ta kalli Sultan ya kifar da kanshi a kan fuskar jaririn ga dukkan alamu Addu'a yake.

"Wallahi na ji jiki."

Rukkaya ta ce "Dole ne, ki ji fa girman yaron." Ta faɗa tana nuna mata takardar da tayi rubutu.

Ta kalleta tana kaɗa kai, yanzu tana so taga yaron, Rukkayya ta ce "Lafiya lau, babu matsala jikin ki, muje ban ɗaki na ida aikina.

Zata yunƙura Sultan ya matso bakin gadon ya ɗagota da ɗayan hannun shi, yana haɗata da yaron tare da jinginasu jikinshi.

Shiru na wani lokaci bai iya magana ba, sai wani farin ciki dake ratsa zuciyar shi, a hankali ya fara magana "Sannu da ƙoƙari Aymana! Na gode! Na gode! Duk ire-iren farin ciki da na riska a rayuwata, bana jin akwai kwatankwacin wannan, tabbas ina godiya ga mahalinccinmu, Allah yayi muku Albarka, Allah ya kare man ku, ya kawar da idanuwan basu sharri akan ku."

"Tare da kai Sultan!"

Da murmushi ya janye jikinshi ya kalli jaririn ya kai bakinshi, ya sumbace shi a goshi, ya ɗora yaron akan cinyarta, kafin ya mata nata Sumba a kumatu, Sai lokacin ya kula da kwamciyar hawaye a idonta.

Ya sa hannu ya goge mata, ya kai bakin shi akan leɓoɓɓanta yana kan mata Sumba mai nauyi, ya fara tsotse harshenta, tare da dafa bayanta.

Cikin Sauri Rukkayya tace "Zan iya tafiya! Allah ya taimake ka."

Yana jinta yayi mata shiru, Aymana ya ɗan janye jikinta, Sultan ya miƙe tsaye, da murmushi "Likita Mun gode."

Murmushi tayi ita ma "Ina taya murna, Allah ya raya mana."

"Ameen ya amsa."

Rukkaya tace "ka kula da yaron muna zuwa."

Ta yi maganar tana kamo Aymana, dakyal ta iya miƙewa, suka nufi ɓanɗaki, dama Ruƙayya takunna ruwan zafi ta haɗa kafin ta fara aikin gyara Aymana.

Tsawon mintuna, talatin suka fito, Aymana ta ɗan samu sauƙi-Sauƙi ta samu gashin jiki sosai.

Sultan kuwa ya aje yaron a gadon jarirai yana haɗa shayi a kofi.

Dariya Ruƙayya tayi "Allah ya baka nasara, ba zaka jira na ida aiki na ba."

"Ya ga kamar zaki ci tukuici da yawa shiysa ya kama maki." Cewar Aymana.

Dariya yayi ya nufi Aymana yana motsa Madarar da ya zuba, "sam ba na jin duk abinda naba Likitar mu na biyata, amma zan yi iya bakin ƙoƙarina."

Ya kai kofin a bakinta, Rukkayya ta buɗe ma'ajiya ta jawo kayan wankan Jariri ta shiga banɗaki ta dawo da ruwan lokacin ta haɗa komai, ta ware yaron ta fara wanke shi tare da tsabtace shi.

Kiraye-kirayen Sallar Asuba aka fara yi, Rukkayya ta sakawa yaron kaya ta kalli Sultan ta ce "Ka ƙara haɗa mata wani shayin."

Dariya Aymana tayi "Haba dai."

Sultan ya ajiye kofin ya koma bakin gadon yaron, yana kallon shi.

Rukkayya ta je ta ɗauko shi ta kawowa Aymana don fara bashi ruwan madarar farko da ke jikinta.

Aymana ta gyara jikinta tsab, wani kwamciyar hankali yake shigarta, Sultan ya ji ana fara salla, hakan ya sa ya kalli Ruƙayya "zanje inyi shirin masallaci, za ku iya sanar da haihuwar idan kun gama kimtsawa.

Cikin ƙanƙanin lokaci Rukkayya ya gyara komai, ta saka abin ƙamshi, Aymana ta saka rigar atamfa ta ɗora ɗankwalin Da tafiyarta a hankali ya fito Babban falon ta zauna ta miƙawa Ruƙayya yaron.

Ruƙayya ta ce "Waye zai sanar da su?"

"Bar su gari ya kara haske, Jakadiyya zaki faɗawa."

Haka kuwa akayi sai da suka bari bakwai na safiya, kafin suka sanar da Haihuwar Aymana, hakan ya jawo hankalin duk mutanen gidan, aka nufi sashen da son ganin abinda aka samu.

Toapa anan fa duk hakalin mahassada ya tashi, Gimbiya Mai gado kamar zata yi hauka, duk yadda taso ɓoyewa abin ya faskareta, dai juye-juyen maganganu take, Mama kuwa harda rawarta ta ce "Ashe Magaji yana zuwa shi ya sa na kasa bacci yau."

Ruƙayya ta kalli matar tana murmushi, Aymana kuwa kanta a ƙasa yake, Goggo ta tattara mayafinta tana zungurar Innar Ayda akan su tashi su tafi, Innar Ayda idonta duk kwanciyar kwallar baƙin ciki, sai dai sun kasa zubowa.

Kuyangi da Bayi suka ringa tururuwa wajan shigowa kowa yana nuna murnarshi, Farida kuwa ta kasa zama murna kamar zata mayar da yaron jikinta.

Mama ta kalli Aymana "Ga Ruwa can na sa a haɗa da kayan wanka, da sun tafaso za ki sake wani wankan."

Aymana bakinta ya mutu bata ma son kallon su saboda kunya, Ruƙayya ce kawai ta ce "Yauwa Mama ƙara ki gasa mana ita da kyau."

Mama ta na shirin miƙewa Jakadiyya ta turo ƙofa tana kirari ga Sultan, hakan ya tabbatar da Sultan ne zai shigo.

Sanye da alkebba da wani rawani launin tsanwa mai cizawa Ya ɗan tsaya tare da gaishe da su Gimbiya Mai gado da Mama, Barka sukayi mashi ya zauna kujerar nesa dasu, Jakadiyya ta yi gaggawar zuwa ta anshi jaririn don bawa Sultan, tana rawar jiki atunaninta ta zo ta ɗaya wajan sanar da shi.

Amsar yaron yayi ya kalli Aymana sai lokacin yaga kamar Yaron yafi kama da ita, musamman dogon hancin ta, murmushi yayi ba tare da yi magana ba, ya kuma yiwa yaron Addu'o'i.

Aymana ta kalli Mama ta ce "Har yanzu banga Mama ba?"

"Ta na hanyar zuwa ita na bari da kanta take nuna yadda za a haɗa maki kayan wankan."

Aymana zatayi magana Ayda ta shigo da saurinta, ganin Sultan riƙe da yaron hakan yasa ta ja ta tsaya,  Mama tace "Ga fa iyayen yaron nan."

Da son tabbatar da Namiji ne, ta isa gaban Sultan, bata san lokacin data jefa tambaya ba "Namiji ne?"

"Kwarai kuwa." Cewar Mama tana nazarinta.

Kasa komai ta yi sai wani baƙin ciki dake zaizayar zuciyarta, da kyal ta iya kallon Aymana ta ce"Sannu."

Murmushi kawai Aymana ta yi Sultan ya kalli Ayda yana mata nuni ta zauna gefen shi, tana zama ya aza mata yaron, kasa tallabewa tayi, shi kuma bai saki ba, ji tayi yana ƙara aza mata, cikin sauri ta dawo hankalinta tana riƙewa, sam ta kasa koda murmushin munafunci ne.

Har Sultan zai fara tattaki zuwa ciki, Mama ta ce "Ina tunanin Gimbiya Ummi ce zata shigo naji muryar Aisha."

Aymana ta kalle su "Ku mayar da wannan zanin, don ɗaukar yaron."

Tana miƙa masu, Mama ta kalleta zata yi magana Aymana ta ce "Shi ne zanin da ta kawo don ɗaukar sabon mai gidan nata, bai kamata taga ba'a ɗauke shi da shi ba."

Sultan ya kalleta, yana ɗan nazarinta, Gimbiya Ummi ta shigo da murmushi Fuskarta, ta kalli Gimbiya mai gado da tunda Sultan ya shigo bata ce Uffan ba.

"Ah! Kaji manyan kakanni, ashe ana nan." Tayi maganar cikin salon wasa.

"Dolen mu, Magaji fa, ai ya fi ƙarfin wasa."

Sultan ta bi da kallo, ya ɗan matsa yana rusunawa ya bata hanya, zama tayi, Ayda ta yi saurin miƙa mata yaron dama can taso ta miƙa shi.

Gimbiya Ummi ta karɓa tayi Addu'a, kafin ta ce "Lallai Saratu tana can tana waya ga shi an kawo mata mai kama da ita."

Da sauri Ayda ta kalli Gimbiya Ummi, hakan yana nufin yaron yana kama da Sultan kenan, dariya Mama tayi "Ni ma na faɗa."

Jakadiyya ta fara dariya "Hakane kuwa an tsaka kara, don ba zance kamar an tsaga kara ba."

Sultan yana jin daɗi a zuciyar shi, ya fara tattaki tare da yin hanyar fita.

Jakaddiya ta fara magana "Allah ya taimaki Sultan."

Chak ya tsaya yana sauraronta, cikin salon kissa ta ce "Da girman kujerar ka uban gidan talakawa, takawar abin faharin mutanen gida, toron giwa kake, Namijin Zaki kafin ƙarfin...

Kafin ta ida Sultan ya juyo "Ki na da abin cewa ba kin ki?"

"Sarkin sarakuna adai duba, na tsugunne na jiran ungo."

Dariya taso kubcewa Rukkayya taga salon roƙo a wajan dakadiyya, amma sam sauran mutanen wajan ko a jikinsu, dama sun san a rina, wai an saci zanin mahaukaciya.

Baiyi magana ba ya harɗe hannuwa a ƙirji, yana kallon ta "Allah ya huci zuciyar Sultan. Idan ɗan kaciya bai ci kaza ba ai ba yayi bara ba! Allah ya taimake ka rana ai bata ƙarya!"

"Jakadiya!"

Ya kira sunan ta, hakan ya sa tayi shiru don ba shi izinin magana "Kina da Tukuicin gonaki guda biyu daga nahiyarmu, haka an baki ɓangare don zaman ki a cikin Masarautar Toro, akwai sulallar zinari zuwa gareki."

Kowa na wajen sai da ya ɗago ya kalli Sultan, Jakadiyya ta hau godiya, tana guda ya kalle ta "Shi ke nan?"

Kai ya sosa tare da faɗin "Allah shi baka nasara,  Kura ta san gidan mai babbar sanda! Tsuntsu duka tsuntsune! Abokin ɓarawo ɓarawo ne!"

Zama ya koma yayi yana kallonta, Gimbiya Maigado ta kalli jakadiyya ta ce  
 "samun waje..."

Mama tayi dariya, Sultan Ya ce "Jakadiyya ki ka ce Abokin ɓarawa ɓarawo ne?"

"Takawa! Dare mahutar bawa. Na ga akwai wanda ba su runtsa idanuwansu ba daren yau don tarar Magajin gobe."

Murmushi yayi ya kalli Rukkaya sam bata fahimci ita ake wa roƙon ba, ya ce "Ruƙayya kenan?"

Jakadiyya ta ce "Rankashi daɗe!"

"Kwaututtukan Ruƙayya zai ta'allaƙa a nasu yankin, hakan yana buƙatar shiri, amma akwai kayan ado zuwa gare ta, haka kuma akwai munduwar zinari, da tsabar kuɗaɗe a Hannu."

Dariya su ka kamayi, Rukkayya ta riƙe baki, Sultan ya miƙe jakadiyya ta ƙara tsayar dashi, ta hanyar sako maganar Aymana "Uwar Magajin gobe!" 

Shiru yayi ya fice, Aka saka dariya, Gimbiya Mai gado ta miƙe rai ɓace, Ayda ta bi bayanta, Mama ta saka dariya "Ayi can dai, zakaran da Allah ya nufa da cara sai yayi!"

Jakadiyya ta miƙe tana kakkaɓe hannuwanta data dafa ƙasa ta kalli Rukkayya "Na dawo kan ki, bani tukuici na."

Gimbiya Ummi tayi dariya "Ruwa ba ya tsami banza."

Aymana ta yi dariya, Ruƙayya tace "Ni da abin ya bani mamaki kasa godiya nayi."

Gimbiya Ummi ta miƙe "Na barku lafiya."

Wayar Aymana ta fara ruri, Bilkisu ta gani ƙanwarta, hakan ya tabbatar mata da har labari yajewa mutanen Bilyam.

***

Waziri ratayar babbar riga kawai yake, ya rasa sukuni Ayda kuwa ta sa kukan baƙin ciki, duk abinda Sultan ya yi mata tana ganin ya fi son Aymana ne, tunda har zai iya yiwa Jakadiyya kyautar gonaki.

Gimbiya mai gado ta kaɗa ta raya wajan kawar da baƙin cikin dake ƙumbiya-ƙumbiya a zuciyarta amma hakan ya gagara, wanann lokacin ta ɗauka lallai duniya tayi masu juyin waina.

***

Masarautar Bilyam kuwa farinciki baya musaltuwa a wajan su, domin har sun fara shirin zuwa duba jariri, wannan lokacin Bilkisu da kayanta ta taho don zama wajan Aymana.

Hakan yayiwa Aymana daɗi sosai.

An cigaba da gabatar da zaman jego, har tsayin kwanaki biyar, Aymana bata samun lokacin ganin Sultan, iya gisuwa ne kawai da ya shigo, shi kanshi yana son samun lokacin kula da yaron shi amma hakan baya samuwa.

Aymana an gyagije, kamar ba ita ba, tunda aka fara zaman jegon babu abinda take sai saka tsadaddun kaya, Farida kullum tana riƙe ko goye da yaron Aymana ce ma ta ke ce mata ya aje shi ya huta.

Ranar da safe Sultan ya shigo, ya same ta tana shiryawa a ɗaki hakan ya basu damar yin magana "Ko Sultan zai iya magana?"

Ta ida saka rigarta tana kallon shi "Ko yaushe kana da dama babu buƙatar izini daga wajan kowa a gidanka."

"Ko kina da ra'ayi akan sunan Jariri kuwa?"

Aymana tayi jim kafin ta ce "E na da shi, amma ina son Sultan ya faɗi na shi."

Murmushi yayi ya nufe ta "Na fara tunanin sakawa yaron Sunan Sarkin Bilyam."

Zaro ido Aymana tayi "A'a Sultan, Na ce fa ina da ra'ayi na?"

"Amma ai kin bani damar fara faɗin"

"Hmm ai bance idan ka faɗa hakan za ayi ba."

"Me na ki ra'ayin."

"Ina son sunan Tsohon Sarki ne don girmamawa gare shi."

Sultan ya kalleta, zai yi magana ta ce "Ka bani dama." Tayi maganar cikin alamar roƙo.

Kai ya ɗaga mata tace "Ka ga na manta ban nuna maka kayan da ya aiko da su ba."

Tana maganar ta gabatar da kayan gareshi, yawanci kayan yaron sunfi yawa.

Sultan ya riƙe ƙugunta yana haɗe cikin su tare da shaƙar ƙamshinta a hankali ya furta "Ko me Mai martaba yayi zuwa ga Matar Sultan ba zai bi ya ba."

Rungumeshi tayi "Babana ya biya ni, Ina mai godiya."

Sultan ya fara diriricewa, jin tana mashi susa a bayan kunnai, ya haɗe jikin su, yana zura harshenshi a bakinta, ya rufe idanuwanshi, wani shauƙi yana bin jijiyoyinshi, yana mai sha'awar kasancewa tare da ita sai dai babu damar hakan.

Ji tayi ya jefesu kan gadon yana fara tumurmusarta, ya zura hannuwanshi jikinta, yana labubar dukiyar fulaninta, ta sani sarai yayi kewarta hakan yasa ta barshi, sai da ya jima kafin ya fara zura hannuwanshi kan mararta, Aymana ta maƙarale jikinta "Allah shi taimake ka jego."

Ya ɗagota yana raɓata jikin shi, ya miƙa mata hannun shi yace "Na fi ki sanin jego, ga shi kin kusa jiwa Sultan ciwo ranar."

Dariya tayi "Laifinka aka ce mata ana riki mai jego, likitoki ma kana ganin gado muke saka su suna riƙewa."

Dariya ya yi "Shi ne don ƙeta ni ki ka matseni."

Ta miƙe tana faɗin shikenan "Yaro na Zan rinƙa kiranshi An-nur."

"Muhammad Abdurrashid." Ya faɗa, Aymana ta jinjina kai. Sun shima kafin ya fita.

***
Ana gobe suna da safe sai ga Mutanan Masarautar Bilyam, da tarin yawansu, mutanan masarautar Toro ba suyi mamaki ganin su ba, Sai lokacin Aymana ta zage ta shige cikin danginta akayita shirye-shiryen hidimar suna.

Da yamma lis aka gabatar da kayayyaki daga kowane ɓangare, yan uwan Aymana sun nuna iya tasu bajintar haka ma a wajan mutanen toro.

Tun ranar ake kiɗe-kiɗe da busa, masu wasannin gargajiya su na yi, da daddare Sultan ya sanar zai yi hawan Kijisa ranar suna da yamma, don murnar zuwan Magajin masarautar.

Toapa anan fa maƙiya ido ya raina fata, kowanne ya kasa nutsuwa, suka fara shige da fice, musamman Ayda da take ganin cewar haihuwarta biyu, babu wacce ta ce zai yi hawa sai akan Aymana.

***

Ranar Suna yaro a amsa sunan shi kamar yadda Aymana ta buƙata, wannan lokacin Mai martaba da kanshi ya shigo don ganin yaron, hakan ya ƙara ɗugunzuma zuciyoyin mutanen gida.

Musamman su Waziri da basu taɓa tunanin Aymana zata kuma samun martaba irin haka ba, laifin da ta Aikata a masarautar ta cancanci ko wanne hukunci, amma sai suka ga saɓanin hakan.

A iya tunanin Aymana bata taɓa hango kalar wannan ranar a tunaninta, kowa yana hidima don ita, ga tururuwar mutane.

Katagin kaya Sultan ya haɗa  don bawa Aymana da yaronta, Haka tsohin gidan suka kwashi kayan zuwa ɓangaren Aymana.

Jakadiyya Wannan lokacin harda fadawa da kuma wasu mutane biyu maza daga ɓangaren Maga yaƙi, sunyi shigar yaƙi da kuma makamai a hannuwanshi.

Matan ne suka fara shiga suna sassauke kayan gaban Iyaye da 'yan uwan Aymana.

Mama ce ta fara bayani "Wannan Saƙone daga Mai martaba Sultan. Kayan Magajin gobe da na Mahaifiyar sa."

Gimbiya Mai gado ta daɗe kunnuwanta, sam batason jin ana faɗin magajin gobe.

Mama ta cigaba da bayaninta , ta miƙa wasu kaya "Alkabba, 'yar ciki da babbar riga, takalmi, da rawanin su, Sultan ya ce a ajewa magajin shi."

Kowa yayi mamaki, kenan hakan yana nufin Sultan ya tsayar da An-nur a matsayin Magaji.

Ta ɗaga wata ma'ajiyar da akayi da yadin karan miski "Kuɗaɗe ne abawa Magaji, wannan kuma kayan sakawar shi ne na wannan lokacin."

Godiya suka kamayi, Ruƙayya ta riƙo Aymana cikin murna, Aymana ta yi murmushi.

Mama ta ce "Ga kaya nan na fitar sarakunan Nahiyar, su kuma na Aymana ne, Haka kuma Akwai Ingarman doki da kayan hawansa."

Ta garashe zancen tana miƙa wata mundurwa ta zinari. Ta kakkaɓe hannuwanta.

Nan aka kama godiya ana Allah sam Barka, Farinciki zak zuciyar Aymana, ta riga ta gama amincewa Sultan yana mata so mafi girma, haka kuma yana ɗaga darajarta a kowane lokaci.

Ayda ta zuro ƙafa cikin adon suna, Goggo tana take mata baya, da wasu kuyangi, zura kai take tana kallon kayan da aka gewaye, cikin zafin zuciya da baƙin cikin banbancin da Sultan yake nunawa, wannan lokacin ba zata taɓa barin shi ba, sai dai idan duk mutanen gidan zasu juya mata baya amma sai ta jewa Sultan da maganar rashin adalci da yake wanzarwa.

Ta ɗau alwashin in har ya nuna iko akan ta kamar ko wane lokaci wallahi sai dai manyan masarautar zasu shiga tsakani, don tayi niyar shaidawa fada abin da yake yi.

Ta yi hanyar fita da zummar komawa ɓangaren shi. Mama ta fara magana lokacin tana kallon Jakadiyya dake ɗauke da wani akwati.

"Jakadiyya na dawo gare ki." Ta sauke akwatin dai-dai lokacin da mazan mayaƙan suka shigo.

Akwatin zinari ne da yake ta walƙiya, ta ɗan fara magana "Wannan babbar kyautace mafi girman daraja daga Sultan, tare da karramawa, wannan shine kyauta mafi girma Tukuici mai tsoka zuwa ga Aymana."

Ɗaya daga cikin Mazan da suka zo ya matsa yana buɗe akwatin.

Kyallin TAKOBIN ne ya haske idanuwansu, Jakadiyya ta rangaɗa buɗa "TAKOBIN masarautar ne, Sultan ya mallakawa Aymana Kum..."

Kafin ta ida haka kama surutai, Aymana ta zaro ido tabbas Takobin ce, hayaniya ta kaure aka kama maganganu an ma hana Jakadiya ida maganarta.

Aymana ta kwasa tsawa "Ina!  Ba zai yiwu ba! Ta yaya! Me ya sa!"

"Wannan hukuncin Sultan ne." Cewar Jakadiya.

"Ban yarda ba Wallahi, Allah ba zan karɓa ba." Ta ƙarashe maganar cikin zafin zuciya, da baƙin ciki wannan ai kamar wani abin kunyane Sultan ya aikata mata, ya sata tuno abinda ya lafa mata, me dalilinshi na yin hakan, bayan mutanen gidan suna ɗauka tunda har tana son Takobin rabuwar auren su kenen.

Zata kuma magana, Bilkisu ta yiwa ƙanwar Umma raɗa, hakan ya sa ta ce wa "An gode Inshaallah za a aiko maku da tukuici zuwa anjima."

Suka miƙe suna godiya, jakadiya tace "Muna jira, amma uwar masu gida nata daban ne!"

Kasancewar suna cikin ruɗani babu wanda ya kulata, Aymana ta kwallawa Jakadiya kira "Ki zo ki mayar da wannan Takobin, Allah tafi karfina, mallakin Sultan ne, ba mallakina ba, ba ni da iko akan hakan." Tayi maganar hawaye na gangaro mata.

Ajiyar zuciya Ayda tayi ta riga jakadiyya ficewa ta fashe da dariyar jin daɗi "Na faɗa maku Sultan nawa ne, nawa ne, Ai ƙudidin takobin ne ya kawota gidan nan tunda ya bata babu sauran abun yi."

Jakadiyya ta rusuna gaban Aymana "Allah ya baki nasara, ba na da idon kallon Sultan na mayar da kyautar da yayi, ga dakarun tsaro nan a ƙofa, za su kula da ku." Tayi maganar suna ficewa.

Aymana ta zube kan kujara tana bin 'yan uwanta da kallo, ta fasa kuka "Kunga abinda aka jamin ko, yanzu ya ake so nayi, don Allah ku mayar masa da abin sa Wallahi..."

"Babu ruwana ni kuwa, ina zan je wajan Sarkin sarakuna Aymana? Kuma da zummar mayar da kyaut..." Cewar ƙanwar Umma.

Bilkisu ta dafe kanta tana salati "Amma me ya sa Sultan ya nuna cewar ya bar maganar bayan kuma bai haƙura ba."

Kuka Aymana ta ƙara yi ta miƙe "Ina tunanin ya haƙurane a lokacin don ganin cikin da nake ɗauke, yanzu yana ganin na haihu shige dalilin shi na yin wannan hukuncin."

Tayi hanyar fita Ruƙayya ta jawota "Kar ki fita a haka ki goge fuskarki."

Ajiyar zuciya ta fara saukewa, ta juya ta nufi ciki, watsawa fuskarta ruwa tayi ta mayar da alkabbarta ta ƙofar baya ta bi don zuwa wajan Sultan.

Ba ta yi tunanin samun shi ba amma tayi addu'a ta same shi ɗin, cikin sa'a kuwa yana tsaye shigowarshi kenan daga fada Aymana ta yi sallama tana nufar shi.

Sultan ya ɗago ya sauke idanuwan shi akanta, lokaci guda ya fahimci kuka da ta yi.

Saukar da zuciyarta tayi tana ƙoƙarin daidaita kanta ta "Barka da dawowa Allah shi taimakeka!"

Sultan ya yi wani irin murmushi, yanzu ya tabbatar saƙon shi ya isa, hakan yasa ya nemi kujera ya zauna, Aymana bata jira ba, ganin ba zai amsa ba "Na samu saƙonninka, Gimbiya da magajin gobe suna godiya."

Ta ƙara ɗan matsawa "Amma Allah shi taimakeka, ayi min Afuwa, daga cikin afuwar da kake da, ban san Sultan da riƙo ba, Na san na aikata babban laifi me yasa ba za a yafe min ba." Jim tayi ba tare da ta ƙara faɗar komai ba


"Ina jinki."

"Ko me manufar Sultan akan mayar da TaKOBI gare ni, har yaushe na sanar mallakin ka ne? Na tuba amma ba za a ƙarɓi tuba na ba, ina mai bada haƙuri zan mado Takobin zuw..."

Kafin ta ƙarasa  ya katse ta "Aymana! Kar ki kuskura, hakan wani babban laifin ne kike shirin ƙara aikatawa, Takobin burin ki ne, to me don an mallaka maki..."

Ta nufe shi da sauri "Amma Allah ya baka nasara ta ya zan..."

"Ba na son Magana, Sultan yana buƙatar hutu, shi ne dalilin dawowata, zaki iya tafiya."
 
Yayi maganar yana nuna mata ƙofa, jikin Aymana yayi sanyi ta san babu wata kalma da zata biyo bayan abinda ya faɗa, ƙoƙarin sunkuyawa tayi tace "Allah ya taimaka." Tana maganar tana share kwallar dake zubar mata ta fice.

Haka Aymana ta yi wannan rana cikin baƙin ciki, da tunane tunane kala-kala, Farida ce ta zo mata da labarin da ake yaɗawa cikin gidan na cewar Sultan zai yanke alaƙa da ita.

Tun kafin Farida ta gama Aymana ta miƙe duk taron mutanen sun fahimceta.

A karo na biyu ta isa ɓangaren shi, lokacin ƙarfe biyar na marece, cikin sa'a ta samu yana shiri kayan hawan doki yake sakawa.

Aymana ta yi saurin nufarshi tana riƙe wani abun kwalliya da yake ƙoƙarin ɗaurawa a jikin shi.

Ta aza mashi, ta yi saurin nufar ma'ajiya tana fito da wasu rawani don ta zaɓa, Sultan ya ce "An fitar da Rawani."

Ta aje tana kallon gadon, ta ɗauka tana aza mashi akai, ya zauna bakin gado, ta ɗaga yadin da akayiwa kwalliya sama, ta durƙusa ta janye rawanin da ya rufe hancin shi da bakinshi.

Ta yi raurau da ido, Sultan ya ƙara gyara zama "Har kullun babu kalmar da ta kyau nuna kyawun abu, amma ina jin ƙanƙantar kalmar awajan faɗin ta ga Sultan.

Kamata yayi suka miƙe tsaye "Da taimakon ki hakan ya samu."

Sanyi taji a ranta, hakan ya sa ta ɗaga baki gare shi "Ina ƙara tuba! Sultan ka amshi tuba ta ina son maido maka Takobin nan kum..."

Kafin ta ida ya saki kafaɗunta, ya ƙura mata idanuwanshi dake fitar da wani tasiri a zuciyar ta, ya ɗugunguma, yana nufar mudubi don duba fuskar shi, Aymana ta ce "Sultan!"

 Ta cikin Mudubin yake kallon ta, ya ce "Kar na kuma jin wata kalma daga bakin ki, idan hakan ya faru sai na hukunta ki."

Ta durƙushe tana kuka, ya fesa turare yana kai kawo, yana son tashinta amma kuma baya son raini don yana ganin hakan shi zai sa ta shigo kashi da wani zance.

Ganin zai wuce ta kiƙe yana biyo bayan shi, da kukanta, sai dai bai saurareta ba ya fita aka ja ƙofa.

Anan fa Aymana ta gama rikicewa wannan lokacin dole taje don samun wanda zai shawo mata kan Sultan, tun da har ta yi wa 'yan uwanta magana sun ƙi, tana ta tunanin mafita, haka ta miƙe don zuwa wajan Gimbiya Ummi, tasan Sultan yana bin umarnin mahaifiyar shi, kuma ta tabbatar zata goya mata baya.

Ta samu Gimbiya Ummi da baƙi, ta gaishesu tana shiga ƙuryar ɗakin, ta kwallawa Kuyanga kira ta bata izinin sanar da ita Tana son ganawa da ita.

Gimbiya Ummi ta shigo tana faɗin "Lafiya kuwa Uwar Magaji, ana taro kin baro baƙi."

Aymana ta fashe da kuka ta faɗa jikinta "Don Allah Gimbiya ki yi min rai, Sultan yana son rabuwa dani, don Allah ki taimake ni."

"Subhanallah! Wani abu ya faru bani da labari? " Ta yi maganar tana ɗagota ta zaunar da ita "sanar da ni." 

Aymana ta share hawayen ta "Sultan ne ya aika min da Takobi, akan tukuici na, wallahi ba na so, Yanzu gaya nan kowa ya san cewar Sultan rabuwa zai yi dani, naje na bashi haƙuri ya ƙi saurare na."

Ta kai ƙarshen maganar da shiɗewar kuka Gimbiya Ummi ta kuma wani salatin "Abinda naji da gaske ne Aymana?"

Aymana ta ɗaya kai tana riƙe hannunta "Don Allah ki min rai, ki taimake ni ki bawa Sultan haƙuri in mayar mashi da ..."

Kafin ta ƙarasa Gimbiya Ummi ta ce "Haba ai mana, ina ruwana a wannan maganar ta ku, ai ya riga ya aiwatar zam bazan saka baki na ba."

Aymana ta fara roƙon Gimbiya Ummi "Aymana! Sarki fa? Ta yaya? Taya zan nufi Sultan, sam hakan ba zai yiwu ba, maza ki tashi ki tafi wajan baƙin ki, tsakanin ku ne ke da shi, Ni kam babu ruwana a ciki."



*HALILOSS*
[11/15, 10:53 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ARBA'IN DA HUƊU. 44*

*SIYYA COLLECTION* 07033111950

Ki na buƙatar HUMRA mai ƙamshi? *Nemi Siyya collection.*

Ki na neman TURAREN WUTA, Na jiki, kaya, da na tsugunno, kina son zama ƴar gayu saboda ƙamshi mai sanyi ? Nemi *Siyya collection*

Ina Amarya da uwayen gida dake son dawo da martabar Auren su *Siyya collection* na da ingantatun kayan gyaran jikin amare. Akwai kayan mata masu ciko da jiki da kuma saukar da ni'ima.

Kina son fatar ki tayi laushi da santsi tare da haske mai kyau? *Siyya collection* ta tanadar maku, light cream, whiterning cream da Glowing cream kala-kala.

Sabulun wanka masu saka fata haske, ingantattu da basu da illa. ki nemi *Siyya collection*

Supplement domin ciko da inganta Breast da hips, akwai na kyaran fata xalla, ba sa da illa ga lafiyar ku.

Don gyaran gidanku da tsabtar shi *Siyya collection* tana siyar da turaren mopping.

Ku dai ku Tuntuɓeta akwai sauƙin kuɗi, haka kuma muna tura kayanmu duk garin da kuke. *Siyya collection*
Call:-09136159778
Whatsapp 07033111950.

*Page 44*


Gimbiya Ummi ta ƙarashe maganar tana yin hanyar fita, hankalin Aymana ya ida ta shi ainun, lallai wannan wani babban Al'amari ne yake shirin faruwa da ita.

Ta bar ɓangaren jiki babu kwari, tayi Sa'a duk mutanen gidan suna filin hawa, hakan yasa babu wanda ya ganta balle a tantance tashin hankalin da take ciki.

Ayda kuwa ado ta ci, ta saka ɗaya daga cikin kayan da ya bata lokacin haihuwarta, don yanzu ta gama da kwantar da hankalinta, tunda har Sultan ya bawa Aymana takobi shi kenan zance ya ƙare, har ta fara tunanin irin yadda zata ja ragamar mutanen gidan.

Aymana ta isa falon tana kallon Ruƙayya dake rurruga An-nur yana kuka. Ta zauna ta cikin damuwa Bilkisu tace "Wai ya ake ciki ne?"

"Zanje ma samu mai martaba, naga abin mai girma ne, ban taɓa tunanin Sultan zai min hakan ba, ga shi Gimbiya Ummi ta ce ba zata saka baki ba."

Ruƙayya ta ce "Ni dai ba shi Madarar shi ya sha, in ya so sai ki yi duk yadda zaki yi."

Aymana ta amshi yaron, su ka cigaba da fira, sai dai banda ita don ba hakanne gabanta ba.

Ta aje yaron ta miƙewarta ta fice, babban ɓangaren gidan ta nufa, ta na zuwa ta ga Mai martaba ya fito da fadawa shi.

Aymana ta zube tana gaisuwa, cikin Mamaki ya ce "Lafiya kuwa, Me ya hana ki halartar hawan Sultan?"

Shiru ta ɗan yi kafin ta ce "Allah shi taimake ka, dama na zo don ganawa da kai ne."

Baya ya koma yana faɗin "To fa, zo muje ciki."

Ayman ta miƙe ta bi bayanshi, suka shiga falon, ya zauna kan kujera ita kuma ta zube ƙasa, Saida ya nemi ta faɗa mashi dalilin zuwanta.

Aymana ta duƙar dakai jikin jin nauyi ta faɗa mashi komai har zuwanta wajan gimbiya Ummi.

Mai martaba ya sauke ajiyar zuciya tare da yin dariyar manya, ya miƙe ya nufi tebur da ke tsakiyar falon ya tsiyaya ruwa a kofi, yana kai kawo, kafin ya ce "To ni miye nawa anan, dole a bi hukuncin Sultan a gidan nan, shi ne shugaban kowa."

"Don Allah Baba ka taimaka min."

"Aymana na riga na saka araina Sultan ba zai yi wani abu babu hujja ba, saboda haka a bi duk abinda ya hukunta shi ne girmamawa."

Yayi  maganar yana yin hanyar fita ya juyo ya kalli kwalla a idanuwanta "Zanje filin hawane."

Ganin zai fice ta yi sauri miƙewa tare da faɗin "Sauka lafiya."


Ta fito tana tunanin ko dai ya gayawa iyayen shi, tunda har gashi sun goyi bayanshi, ta shiga tana kwallawa Bilkisu kira, sai ta samu bata nan.

Ta jawo wayarta, layin mahaifinta take kira, Sarkin Bilyam ya ɗauka yana tambayarta lafiya jin ta fashe da kuka.

"Wallahi baba Sultan so yake ya rabu dani, nasan saki na zai yi, kuma duk iyayen shi sun goyi bayanshi don Allah Baba ka taimaka min, na mayar da takobin nan."

Sai lokacin ya tambayeta akan me take zance, Aymana tana sanar da shi ya ce "Aymana! Ba ki da hankali ko? Ni zan wa Sultan magana, atunaninki ina da bakin ƙara magana da shi akan takobi, shi ya san manufar shi akan hakan, lokacin da ake jan kunannanki ai maishe damu mutanen banza kikayi, idan ma zai rabu da ke ai hukuncin shine, ikon shi ne, Ni ba ruwa na."

Kuka ta ƙara fasawa, Mai martaba ya kashe wayar yana wurgi da ita.

Aymana ta dafe kai, dai-dai lokacin ƙanwar Umma ta shigo tana faɗin "Ke dai ba zaki sawa zuciyarki ruwan sanyi ba ko?"

"Haba baba ni wallahi ba zan iyaba, Allah zan kai takobin nan in aje mashi kayan shi."

"Kin raina shi kenan ko."

Aymana ta kaɗa kai, zata miƙe Baba ta ce "Ki kira Farida ta zo ta kikkimtsa maki kayayyakin ki, mun gama magana da kowa sun bada izinin tafiya da ke Darul-Bilyam don wankan jego."

Wata irin razana Aymana tayi tare da dafe ƙirjinta "Wanka kuma, Ni wallahi ba zan je ba."

"Yau naga ikon Allah, kamar ya ba za ki je ba, kin manta al'adar Kaka ce a kai mata mai jego ta gyarata."

Aymana ya kalleta cikin tuhuma, ta miƙe ta kama hannunta tana hawaye "Don Allah Baba ku sanar dani, Sultan saki na yayi shi ne kuke ɓoyewa."

"Ba..."

"Idan ba haka bane ku barni anan mana, Allah ya gani ba zan iya daurewa ba."

Ta miƙe tana tunanin wanda zata kira ya haɗata da Kaka, Layin Umma ta kira, ta ce ta bada akai ma Kaka wayar.

Taso tambayarta yadda taji muryarata, amma ta ƙyaleta.

Tana jin sallamar Kaka ta saka kuka tana gaya mata, kaka ta rabka sallallami tare da faɗin "Yau naga ja'irar yarinya, idan ya sake ki shi ne za ki rikice haka, ni ya yi man Daidai Allah ya danƙara mashi Albarka, Na ƙi na ba shi haƙurin, Kiji mutuniyar kawai, lokacin da kika toshe kunnuwanki ida ina tausar ki  ai baki tunanin zan..."

"Ni dai Kaka na roƙe ki, ki ba shi haƙur."

"Ni jikar mutum huɗu, Allah ya kawo ki lafiya zan ce maki, amma babu ni a maganar tunkarar Sultan."

Tayi maganar tana miƙa wayar, ta na sake wani sabon kwankwamin.

***

Ana shirin Magriba Sultan ya dawo ya watsa ruwa ya tafi masallacin, bai jira sallar isha'i ba, ya dawo falon shi.

Yana zaune Bilal ya shigo da Bilkisu a bayanshi, Sultan ya kalli Billal ya ce "Ni fa ban fahimce ka ba."

Bilkisu ta zauna kujerar can nesa, Billal ya zauna kusa da ita, Sultan ya riƙe baki "Akwai alamar tambaya a nan."

Dariya Su ka yi Sultan ya ce "Dama an bani labarin kaine ka kawo ta."

Billal ya ce "Waye ya faɗi maka, abinda ko shigowa ban yi ba."

Dariya Sultan ya yi "Ko me ake a masarauta ta da sani na."


Ya maida hankalinshi kan Bilkisu "Yanzu ke wanann tuzurun kike so."

Rufe fuskarta tayi, Sultan ya buga kujera "Shi kenan ai ka yaudarar min ƙanwa."

"Kar ka ɓatamin wasa kana kirana tuzuru, kai ma mulki ne ya saka aure cikin lokacin da kayi."

Sultan yayi dariya "Wai a hakan ma na kife ciki na ƙi."

Billal yayi dariya "Shi kenan Bilkisu, tunda kina so zan tsara muku komai, Allah ya tabbatar da Alkhairi a tsakanin ku."

Za su yi magana Jakadiyya ta turo ƙofa tare da gaisuwa tana nemar wa Aymana izinin ganawa dashi.

Sultan baiyi magana ba, Jakaddiya ta daɗe a wajan Billal yana bin Sultan da kallo, kamar ba shi ne suka gama barkwanci ba.

Sai lokacin ya ɗaga kai, Jakaddiya ta ce "Allah ya ja zamaninka."

Aymana ta shigo, tana kallon su Bilkisu, tana ganin Bilkisu tayi rashin kunya har tana iya zuwa gaban Sultan da saurayi duk da yana abokin shi, ta so yin magana sai dai ba hakan ne gaban ta ba.

Za su bar masu wajan Sultan yace "Ku zauna."

Bilkisu ta san ba a yiwa sarki gardama, hakan ya sa ta zauna, Billan ya ce "Mu baku waje don..."

Cikin kaushin murya Sultan yace "Ka zauna!"

Aymana ta sunkuya tare da faɗin "Barka da hu..."

Bata ida ba Sultan ya ce "Ko me ya dakatar da ke wajan halartar hawa na?"

"Allah ya bak..."

"So nawa na sanar dake kar ki kuma bari na gabatar da wani taro ba tare da kin halarci wajan ba."


Zata kuma magana, Sultan ya miƙe tsake ya fara kai kawo "Kin aikata babban laifi Aymana, Magajin gobe kan shi, Ni ne na bada umarnin a kawo shi filin ina hankalinki yake?"

"Allah ya huci zuciyar Sultan."

Sultan ya juyo ya kalleta, ya daɗe yana bin fuskarta da kallo, ya ga kumburin da ta yi Ya ce "Na ce kar ki ƙara, kar ki ƙara, kar ki ƙara aikata kalar wannan kuskuren."

Aymana ta duƙar daki, ta na jin kamar zata yi kuka, sai dai batason yin hakan gaban Billal, zatayi magana  Sultan ya ce "Zan fita."

"Allah shi taimakeka, ina son magana da kai..."

"Lokacin salla yayi." Ya faɗa yana yin hanyar fita, Aymana ta bishi da kallo, Bilkisu ko a jikinta, Billal ne ma ya bawa Aymana haƙuri, Aymana tayi murmushi tana barin wajan.

***

Washe gari kamar wasa Aymana taga an gama haɗa masu komai na tafiyarsu, abin mamaki Sultan kamar ba a Ɓangaren shi ya kwana ba, tunda safe ya fice fada.

Hakan ya ƙara ɗaga hankalin ta, duk yadda taso ganawa da shi bata samu ba, sai mutanen gidan dake ta tururuwa wajan yi mata bankwana.

Kaya aka haɗa rigi-rigi harda akwatin Takobi, sai lokacin ta kula da masu tsaron Takobin ne suke riƙe da akwatin suna jiran fitowar su.

Ƙarfe sha biyu suka fito, wannan lokacin motoci Sultan ya tanadar musu, da ita da 'yan uwanta.

Mota biyu aka cika da barade da kayan yaƙinsu, don rakiyar Aymana da kuma tsoron takobin saboda gudun kota kwana, saboda tunda aka kai TAKOBIN a masarautar Toro ba a taɓa fitar da ita ba sai yau kuma ya dalilin Aymana.

Sauran masarautun nahiyar labari da ya kai masu sunyi mamaki, haka kuma sun ƙara jinjina lamarin Aymana da masarautar ta, yayin da wasu suke ɗauka kamar Sultan yayi amfani da ikon da yake dashi wajan  zartar da abinda yaga dama.

Sarakuna Dattawa da suka daɗe a nahiyar, suna ɗauka Sultan yaro ne, akwai ƙananun shekaru a tare da shi hakan ya sa ya ke barin Izza tana tasiri akan shi.

Fita da TAKOBIN daga masarautar Toro wani babban al'amari ne da firgita mutanen masarautar, hatta Mai martaba  ya shiga tashin hankali da bai taɓa shiga ba.

Sultan kuwa yana kallon fitar su ta fada, yana tunanin tun kaka da kakanni shi, yake ganin yadda ake killace takobin tare da tsoron ranar da za a fita da ita amma gashi yau da kanshi ya bada ta an fitar da ita.

Waziri da Yarima Saifu kuwa, son mulkinsu dama can ya ta'allaƙa da son takobin, tun lokacin da suka fara tunanin Aymana ta zo ballakar takobin basu taɓa yarda da kan ba sai yanzu.

***

Lokacin da Aymana ta isa Darul-Bilyam mutanen masarautar sun yi murnar ganinta da takobin, darajarta ta ɗaukaka, irin girmammawar da taga ana mata ya sha banban da sauran lokacin baya.

Sun tabbatar Aymana ta sha banban da duk 'ya'yan sarakunan nahiyar, kowa ya ji daɗin dawowar Aymana da takobin.

Sarkin Bilyam babu wani farin ciki a tare da shi, sai dai yana jin wani sanyi yana ratsa shi ko ba komai ya ji kusanci da takobin.

Lokacin ya sa a yanaji ɗakin da za a ajiye Takobin tare da masu tsaron dakin kamar yadda ake tsaronta a masarautar Toro.


Aymana ta kasa sakin jikinta, babu nutsuwa a tare da ita, kowa ya fahimci hakan.




*Haliloss*
[11/15, 10:53 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ARBA'IN DA BIYAR. 45*

*SIYYA COLLECTION* 07033111950

Ki na buƙatar HUMRA mai ƙamshi? *Nemi Siyya collection.*

Ki na neman TURAREN WUTA, Na jiki, kaya, da na tsugunno, kina son zama ƴar gayu saboda ƙamshi mai sanyi ? Nemi *Siyya collection*

Ina Amarya da uwayen gida dake son dawo da martabar Auren su *Siyya collection* na da ingantatun kayan gyaran jikin amare. Akwai kayan mata masu ciko da jiki da kuma saukar da ni'ima.

Kina son fatar ki tayi laushi da santsi tare da haske mai kyau? *Siyya collection* ta tanadar maku, light cream, whiterning cream da Glowing cream kala-kala.

Sabulun wanka masu saka fata haske, ingantattu da basu da illa. ki nemi *Siyya collection*

Supplement domin ciko da inganta Breast da hips, akwai na kyaran fata xalla, ba sa da illa ga lafiyar ku.

Don gyaran gidanku da tsabtar shi *Siyya collection* tana siyar da turaren mopping.

Ku dai ku Tuntuɓeta akwai sauƙin kuɗi, haka kuma muna tura kayanmu duk garin da kuke. *Siyya collection*
Call:-09136159778
Whatsapp 07033111950.

*Page 45*

Sultan ya shiga kewar matarsa, kowa na gidan ya kasa gane kan shi, Gimbiya Ummi ta fara damuwa amma tunda ta fahimta hakan ya kwantar mata da hankali tasan idan Aymana ta dawo komi zai dai-daita.

Yau yana fada zaune, Baba Waziri ya shigo, yana son magana da shi akan Aymana don ya ga tunda ta tafi babu wanda ya ƙara magana mai muhimmanci akan takobin.

Sultan ya sa hanki da ke hannun shi ya ɗan goge fuskarshi, Waziri ya rusuna da gaisuwar munafunci, fadawa ne suka amsa da "Sultan ya gaishe ka."

Waziri ya jinjina kai ya zauna dirshen a ƙasa, tsawon lokaci kafin ya fara magana "Allah ya taimakeka, akan maganar Aymana da takobi da ta tafi dashi..."

Cikin sauki Sultan ya ɗago yana kallon shi, Waziri ya ci gaba "Ya kamata ayi wani abu akai, ga ya za'a barta ta tafi da takobin ba tare da an ɗau mata ki ba, ya kamata ta maido ta sabod..."

Kafin ya ida Wani bafade cikin fadawan da gefen Sultan ya ce "Hattara dai Waziri, Sarki ba ya kyauta ya amsa."

Waziri ya ɗago yana kallon Bafaden ya na cije leɓo, cikin jin haushin shi, Shi kuwa Sultan ko da bafaden bai yi magana ba, ba zai ce komai ba ganin waziri yana neman mayar da shi ƙaramin mutum.

Tsawan daƙiƙu goma sha biyar babu wanda yayi magana, Sultan ya miƙe zai shiga gida, hakanne ya tabbatar masa da ba zai yi magana ba.

Ɓangaren Gimbiya Ummi ya shiga, yanzu nan yake zaman shi, yayi ta fira da ita. Zaune ya sameta ya gaisheta yana kallon yadda take huci, ya ƙara matsawa gaban ta "Allah ya la'anci abinda ya ɓata zuciyar mahaifiyar Sultan."

Gimbiya Ummi ta jinjina kai "To mi ye ruwana don ka bada Takobi, Gimbiya Mai gado zata zo ta yi min tsaye da maganganun rashin hankali."

Dariya yayi yace "Haba Kamar yau ki ka fara ji, ai wannan ba sabon abu bane."

Ajiyar zuciya tayi, ganin ranta ya ɓaci hakan yasa bai sanar da ita Waziri ya je mashi ba.

Gimbiya Ummi ta ce "Ko yaushe za ka je duba su? kar Magajin gobe yayi fushi da Sultan."

Dariya yayi yana miƙawa, don baya so ta ce zai je, yana son ƙara rikita Aymana ne, yana kaiwa ƙofa ya juyo "Au Kinga na manta, Ina saratu? wannan mutanen sun zo da maganar a saka ranar Auren, na basu zaɓi sunce wata ɗaya."

"Shi kenan Sultan, Allah ya tabbatar da Alkhairi."

"Ameen."
 Yana ɗaga labule Abul ya na shigowa da gudu, Sultan yayi saurin riƙe shi yana dariya "Daga ina kake?"

"Waje." Ya ce yana fizgewa tare da saka ɗan yatsanshi daya saba tsotsa a baki, Sultan ya cire yana jan hannun shi suka wuce cikin gida.

***

Aymana tana zaune a ɗakin Kaka, waya take ta dannawa sai ta kai kan layin Sultan zata kira shi, wata zuciyar take hana ta, sam ta kasa samun sauki, Allah ya gani tana kewar mijinta, musamman rashin nemanta ko da a wayane.

Dagewa tayi ta kira, cikin sa a ta shiga, ta fara tunanin yanke kiran amma ta daure, tunda ta riga ta shigar da kiran.

Har ta tsinke babu amsa, Aymana ta dafe kai, tunanin ta ya ƙara canzawa, ta kalli Kaka da ke mata wani kallo "Wai ni Kaka laifin me na miki ne?"

"Maganin da kika rage, waye kika bar mawa?"

"Wai Kaka abinda ba kuyi ba lokacin Aure sai yanzu ki takur..."

"Sai dai idan ba ki sha ba, amma na kai maki har ɗaki a kwarya." Sai lokacin Aymana ta tuna, Kaka zata yi magana Aka aiko kiran Aymana Sarki yana son ganawa da ita.

Yanzu a gidan idan tana tafiya girmamata ake sosai, saboda sarautarta da kuma takobi da ya zama mallakinta.

Sarki yana zaune Aymana ta durƙusa tana gaida shi, Mai martaba ya ce "Kin san da zuwan 'yan uwan Sultan ne, an ce za su zo duba An-nur."

Aymana ta kama Kame kame, tana saurin faɗin "Eh zuwa gobe ne zuwan ko?"

"Eh haka Sultan ya sanar dani."

Ajiyar zuciya tayi, wato itace dai ba zai kira ba, anan hankalinta ya ɗan kwanta. Suka cigaba da tattaunawa akan zuwan. lokacin da ta koma ciki, ta fara saka a kimtsa mata ɓangaren baƙi, da bada umarnin abubuwan da za a girka masu zuwa safen.

***

Ƙarfe biyar Sultan daga Masallaci ɓangaren Mama ya shiga, fadawanshi suka tsaya ƙofa don jiran shi.

Cikin Mamaki ta san yanzu ba ya shiga gidan ta ce "Ranka shi daɗe da kanka?" Tana magana tana jan tabarma, ta shimfiɗa tare da aza kafet, ta yi saurin zuwa don ɗauko mashi tuntun.

Sultan yayi dariya "Mama kar ki wahalar da kan ki."

Zama tayi tana gaisuwa, Sultan bai amsa ba ya ce "To Mama ƙarfe nawa ne tafiyarku?"

Dariya tayi "Ai tunda na ganka nasan akwai wani abu."

Murmushi yayi yaɗan kame fuska kaɗan "Yanzu dai ya isa sun dawo, lokaci ya ja fa."

Hararar shi tayi "Ni da ta sanar da ni ba zata dawo ba."

Zaro ido ya yi "Ta ɗauki maganganun mutanen gidannan kenan?"

"Haba Sultan, sam abinda ka zartar ya rikitamu wallahi, me sa zaka yiwa Aymana haka, ni Inshallah zan..."

"Ni fa ban aikata komai ba, me ya sa aka kasa fahimta na."

"Taya za a fahimceka, ka saka Aymana a ruɗani wallahi."

Ya yi Murmushi "Mama idan kunje ku shirya dawowarta, nifa ina kewar yaro na."

"Zuwan mu kaɗai ba zai wadatar ba, kai ma sai ka ziyarce su, Allah ya taimake ka."

"Ba damuwa,  Zan yi ƙoƙarin hakan."

Tunda Sultan ya koma yake jin daɗin jin Aimana ta damu akan rashin shi, ya ji babu daɗi, har zai kira sai kuma ya fasa kiran, ya barshi akan zai masu zuwan bazata.

Tunani ya farayi, ya sadaukar da takobin ga Aymana, duk da ya jima yana jin raɗaɗin hakan, to amma hakan shine daidai, hakan shine zaɓi da yake da ganin zai kwatar mata da hankali.

****

Mama, Hajiya Maigado, Goggo, Jakadiyya, Saratu, da wasu kuyangin gidan sune zasu tafi ganin Aymana da An-nur.

Farko Sultan ya so hana jakadiya tafiyar amma ta taushe shi da daɗin bakin tana son zuwa ta gano magajin gobe hakan ya sa ya amince mata don baya wasa akan An-nur, har ya kai baya iya ɓoyewa.

Yana shirin fitowa don sallamar mutanen da zasu tafi, Ayda ta turo ƙofar falon Sultan yana gyara maɓallin rigar shi.

"Barka da safiya."

Shiru bai amsa ba, ya na kallon yana yin shigarta, ya jima kafin ya ce "Da wani abu ne?"

"Dama mun shirya tafiya Darul-Bilyam ne."

Da sauri ya kuma kallonta, wato ita tafi ƙarfin sanar da shi zata je, sai ta shirya sannan zata zo mashi, ya fara tattaki "Sultan bai san da zuwan ki ba."

"Amma ai kasan da tafiyar ko."

Juyowa yayi da sauri, zuciyarshi ta fara tafasa da maganganun rashin girmamawarta, ya sauke ajiyar zuciya yana nemarwa kanshi nutsuwa "Muje za ki iya tafiya."

Bin shi ta yi baya tana watsa mashi wani irin kallo, ta yi niyar ko da ya hana sai taje ɗin ko don ta gano gidan da Aymana take taƙama da shi da kuma yi mata gori akan sarauta.

Ya samu duk sun shiga Mota,  da kayayyakin da zasu kaiwa Aymana, Mama da Gimbiya Ummi suna can nesa kaɗan suna magana, Mama ta amshi kudin da ta bata, tana faɗin na miye "Akai wa Aymana ta yi kitso da gyaran jiki na dawowarta."

"Amma wannan aikin Sultan ne."

"Na ga bashi da niyya."

Mama tayi dariya, ta lura Gimbiya Ummi ta so ta tafi Sultan salƙi akan Aymana ɗin.

Sai lokacin suka san tare da Ayda zasu tafi, Sultan ya masu Allah ya tsare ya wuce fada, su kuma suka ɗauki hanyar Masarautar Bilyam.


Sai da Aymana ta tabbatar an kimtsa ko ina, ɓangaren da za a dauke baƙin an haɗa shi da kayan sarauta na gargajiya, An baza kuyangi a wajen.

Ta koma ciki ta yi wanka, ta fara neman Farida don tayata kimtsawa sai da ta aika, Farida ta shigo da sauri ta na fadin "Ayi min Afuwa na je..."

"Yi min shiru, tun da kik zo gidannan shiriritar ki tafi yawa."

"Allah ya huci zuciyar Uwar ɗakina."

"Kin fitarmin da kayan kuwa."

"Eh." Ta faɗa tana tafiya don kwaso kayan, ta shigo dasu, Aymana ta shirya, doguwar rigar Atamface an mata adon buwatsu da aikin hannu, ɗinkin ya amshi jikinta, sai da ta ɗaura ɗankwali, kafin Farida ta fara saka mata awarwaraye, sarƙa da kuma sarƙir gafa.

Ta miƙe tsaye tana kallon kanta, Farida ta aza mata alkabba  ta jan yadin karan-miski, an yi mata aiki sak irin na jikin Atamfar, ta koma bakin gado ta zauna, Farida tana ɗaura mata takalmi kalar alkabbar, Aymana ta ce "Ba za a bar takalmi idan zan fita ba, zuwa su ƙaraso?"

Kafin ta ida suka fara jiyo hayaniya, Farida ta ce "Ina tunanin su ne ma."

"Za ki iya zuwa ki gano."

Farida ta miƙe don bin umarnin Aymana, sai da ta je har wajansu da gaisuwa tayi masu sannu, tayi hakanne don tabbatar da su waye su ka zo.

Tayi mamaki matuƙa ganin Ayda, lokacin da take gaida ita tana can tana kallon wani gini da aka yiwa tsini a sama.

Farida ta ce "Sannu da zuwa Gimbiya."

Ayda ta waigo tana bin Farida da kallo dai ta ganta sanye da kalar kayan Kuyangin gidan.

Bata amsa ba ta juya, tana bin hanyar da akayi dasu don rakasu masauki.

Ta koma yana durƙusawa ta fara karanto mata mutanen da suka zo.

"Allah sarki, ina da tabbacin Mama ba zata taɓa bari a barta ba."

"Allah shi taimakeki, Wannan zuwan fa da abin kallo, domin kuwa hadda Gimbiya Ayda."

"Me ki ka ce?"

"Kwarai harda ita."

Aymana tayi saurin miƙewa "Da abinda ya kawota kum..."

"Kwantar da hankalin ki, ganin kwam ne kawai, kuma zata tafi da dubun kunyarta."

Aymana ta yi murnushi "Bari zan saka takalmin, ina so nan da mintuna koma, masu rakiyata su na waje."

Farida ta miƙe ta fice cikin sauri ta yi hanyar ɓangaren Kuyangin gidan ta na bada umarni kamar yadda Aymana ta buƙata.

Sai da Aymana ta gama shiri, ta na miƙewa ta ji hayaniyar kuyangin a waje, hakan ya sa ta fita, cikin sauri suka yi shiru suna gaida ita, bata amsa ba, ta yi ta tsakiyarsu tana tafiya cikin isa, haka suka jera suna maye mata baya.

A bakin ƙofa ta tsaya, sai lokacin ta hango Bilkisu dake tahowa saɓe da An-nur a kafaɗa.

Shiga tayi har ciki Kuyangin suka shiga, sai dai sun jera kansu jikin bango, Aymana daga tsaye ta rusuna, tana gaishe da su Gimbiya Mai gado.

Amsawa sukayi suna washe baki, ya kalli yadda aka cika masu gabansu da kayan motsa maki da abinciccika iri-iri.

Ta koma saman wata kujera, ta zauna kuyanga Farida ta zauna gefenta daga ƙasan kafen, Aymana yi tayi kamar ma bata san cewar da Ayda a tafiyar ba, ta kalli Bilkisu da ke miƙa masu yaron.

Mama ta ce "MashaAllah Magajin gobe ya cika hannu, lallai..."

Wata irin harara Ayda ta yiwa Mama, Aymana ta ɗan taɓe baki "Aikuwa gashi nan Sai kukan da babu gaira babu dalili."

Gimbiya Mai gado ta yi dariya "Wato ya ɗauko kukan nan kenan, ai haka Sultan yayi idan ya fara ihu duk mutanan gidan nan sai sun taro."

Aymana ta ɗaure fuska tana ganin kamar raini ne take yi ga Sultan, ta kallo kuyangin dake zagaye da su tace "Za ku iya tafiya."

Gaba ɗaya suka rusuna da gaisuwa suka fice, Goggo ta ce "Yau gamu a masarautar Bilyam."

Aymana tayi murmushi tasan da biyu tayi maganar, sai lokacin Ayda ta ce "Ba haka nayi tunanin samun ..."

Da sauri Aymana ta kalleta, sai ta ga goggo tana taɓota akan ta yi shiru, Aymana ta yi murmushi "ikon Allah, wai da harda Gimbiya Ayda, Aini ban kula da ke ba, Sannunku da zuwa Lallai yau masarautarmu tana da manyan baƙi."

Mama tayi dariya, ta ji daɗin yadda Aymana ta basar, duk da acikin maganarta akwai nuna halin ko in kula, amma Ayda bata gane ba.

"Don Allah ku ci abinci ku gama, a kaiku cikin gida ku gaisa da mutanen gidan."

Ta yi maganar tana kallon Mama dakewa An-nur tawai, suka cigaba da zuba abinci.

Aymana ta miƙe zata ɗan fita waje, Ayda ta bita da ido ganin shirgar Alfarma dake jikinta, ga kyau da tayi, sam ba zaka ce ta haihuba, idan ba yaron ne kaga ta amsa ba.

Sai da ta nasu mintuna talatin, tana dawowa ta samu suna gabatar da sallar azahur, ta jira suka kammala, kafin ta ce zasu shiga ɓangaren Gimbiyoyin gidan.

Haka suka bi ɓangare ɓangare, da mamakin yadda itama masarautar tana da girma sosai kamar ta Toro, a ɗakin Kaka suka fi daɗewa, Kaka ta zage fira da Mama, yayin da kowa yayi shiru, Aymana ta ce "Mama ki tashi muje zaku gaishe da Mai martaba, idan kika biye Kaka ba zata bar ki ba."

"To Sarkin bayanau, ku kutafi Ni zan rakota wajan Sarkin."

Dariya tayi "Wai kin yadda Mama, in zaku tafi sai ta tsaya hutawa so tamanin da biyar."

Dariya suka saka, Mama ta ce "Ku tafiyarku."

Haka suka bar Mama da kaka, dama Kaka tayi hakanne don ta samu zantawa da Mama akan Aymana da Sultan, nan kuwa Mama ta warwarewa Kaka komai.

"Kenan ya sadaukar da takobin ne kawai ba don wani dalili ba."

"Ni a gani na, soyayya ce ta rinjaye shi, sannan kuma yana son ɗaga darajarta fiye da kowa a gidan."

Sun koma suna tattaunawa, ganin lokaci na tafiya Kaka ta ce "Shi kenan Mama, muje na raka ki."

Sun samu har sun bar fada, Mai martaba ya amshi Mama hannu bibbiyu, don Kaka ta sanar da shi itace wacce ta tagazawa Aymana akan komai, ya ji daɗi sosai har yayi mata godiya.

Ita dai sunkuyawa kawai tayi, ya kalli Kaka ya ce "Na bada komai da zasu tafi da shi har an saka musu a motocinsu, Amma dole na girmama Mama girmammawa ta musamman."

Mama tayi murmushi tana duƙar da kai, Mai martaba ya miƙe tsaye yana faɗin "Nasan idan nace na bata zaɓi ba zata zaɓa ba, amma Kaka me kike ganin za a bawa Mama."

Kaka ta kalle shi "To ko sillar Zinari ko munduwar zinarin, shine ba zasu zamar mata kayan da kowa zai fahimta ba."

Mama ta rusuna "Ina mai tuba ayi afuwa gareni, ba zani iya karɓa ba, Aymana tamkar 'ya na ɗauketa, bana jin..."

Kaka ta daɗe mata baki, Mai martaba yayi dariyar manya, ya shiga ciki, babu jimawa ya fito da wata 'yar jikkar yadi, ya bawa kaka "ga shi nan a bata, Mai martaba ya ji daɗin kulawarta ga Aymana."

Mama ta matsa tana godiya, Kaka ta ɗauko suka fito, a ƙofa ta bata "Kin ga saka abinki a zaka."

Mama tayi godiya, ta adana abinta, suka wuce ciki, sai dai an sanar dasu Aymana tana zagayawa da bakinne a cikin gidan, da ɗakunan tarihi.

Mama ta ƙaraso tana ganinsu, Gimbiya Mai gado ta bita da harara, don ta san ba a rasa yin wani gulmar, Mama ta basar tana faɗin "Wai ina saratu ne?"

Dariya Farida tayi "Saurayin Bilkisu ya zo ya tafi da su cikin gari."

Aymana tayi gaba suna binta baya, ta kai su wajan wani gini ta zauna a wani farfajiya ta ce "Wanann wani sabon ginine, duk girmanshi a cikin wuni ɗaya aka kammalashi."

Da mamaki suke kallon wajan da kuma yanayin ginin da aka yi shi da duwarwatsu manya.

"Washe garin da na dawo aka yi ginin, don killace takobin da ya zama mallaki na."

Nan fa aka fara muzurai, Ayda ta ɗan rausayar da kai, Gimbiya kai gado ta ce "Ginin ya yi kyau." Tana miƙewa. 

Haka suka miƙe banda Ayda da jikinta yayi sanyi, ta kasa ko motsa ƙafarta, har suka fara nisa, Aymana tana tsaye tana jiran ta miƙe su bar wajan.

Amma hankalin Ayda baya jikinta, mamaki take, kenan hankalin Aymana a kwance harma ta yiwa takobin ma'ajiya a masarautar su, kenan Sultan ba sakintan zai yi ba.

Aymana ta ce "Za mu iya tafiya?"

Ayda ta miƙe "Samun wani abun rasa wani abun yakan jawo, mai tunani yakan zurfafa tunani yayin da wasu sukan gajarta tunanin su."

Aymana ta yi saurin matsowa "Tabbas! Masu gajarta tunani suna ganin abinda zai yiwu kamar ba zai yiwu ba, amma da lokaci komai ya ke baiyyana."

Ayda ta kalleta "Sai me don an baki takobi? A ganinki ɗaukaka ki ne komai? Sultan zuciyar shi har kullum akan jinin shi ne, Magajin gobe kuwa ba..."

"Kul! Kar ki kurkura, Nan fadata ce, zan iya hukuntaki hukuncin da ba zaki iya ɗauka ba, na baki azabtarwa mafi girman azabtarwa, Magajin gobe ba abin rainawa bane."

Ta ida maganar tana yin gaba, Ayda ta kasa ida zancen, ta yi sororo, kafin ta bi bayan Aymana dake tafiya cikin zafin zuciya da cikar Izza.

Da Mamakin su aka rinƙa gabatar masu da abubuwa kyaututtuka daga kowane ɓangare na gidan.

Mama da ke tsaye a bakin ƙofa ita da Aymana ta miƙa ma Aymana takardar da aka zuba kudi a ciki tace "Wannan saƙon Gimbiya Ummi ne, ta ce kiyi shirin komawa kitso da gyaran jiki."

"Allah sarki Ina kewarta sosai." Ta amsa da godiya.

Sai da suka fito farfajiya don tafiya kafin su Bilkisu suka iso, sai lokacin ta kula har da An-nur suka tafi, Gimbiya Mai gado ta hau faɗan munafunci wai ba a kula dashi an yafi da shi nesa, yunwa zata kama shi.

Saratu tace "Kin ga fa jakar kayan abincin shi, mun ba shi madara."

Ayda ta kaɗakai tana cije loleɓo a zuciyarta tace dama yunwa ta kama shi ya mace kowa ma ya huta, sai muga yadda za a rinƙa mana tunƙaho kuma.

Haka suka tafi, kowa yana kewar junan su, hankalin Aymana ya kwanta koba komai ta san sun firgita da ganin irin nasu tsarin masarautar.

***

Daga Sallar i'sha Sultan ya isa ɓangaren Mama, Mama da murna ta baje mashi abinda aka bata, ya ji daɗi sosai, dama yayi tunanin hakan, anan yayita tambayarta An-nur, tace "komai lafiya lau, ba ka ga yadda yake son wasa ba, ina tunanin Kaka tana mashi rawa, da ga an fara sai ya kama dariya."

"Ah Mama dariya fa."

"Allah kuwa, ya fara wayo, ya kusa wata biyu fa yanzu."

"Eh Hakane, amma naga wasu yaran sai sukai wata nawa ma basa sanin ana masu wasa."

"Yara halittane, ko wanne da kalar wayon shi."

Sun yi fira kafin ya miƙe ya shiga ciki, abin Mamaki a falon shi ya samu Ayda, ya kalleta lokacin da take faɗin. "sannu da dawowa."

"Yauwa ya hanya?" Ya faɗa yana cire alkebbarshi.

"Lafiya lau." Ya kuma kallonta "Da wani abu ne?"

"Babu, mun gano Annur amma gaskiya banji dadin rashin kulawar da ake wa yaron ba."

Cikin sauri ya kalle ta, tare da tunanin ko mama ta boye wani abu ne "Me ya faru."

"Ta ya za ace ayi wuni guda ba'a ba yaro madarar uwa ba, wai sai madarar kwankwani ake ɗirka mashi."

Ko da babu ladabi a maganar Ayda, ba shi ne damuwar Sultan ba, ya ɗan shiga kaɗuwa, baya so wani abu ya samu yaron shi, ganin kamar ya yarda da maganar ta hakan ya sa ta ci gaba "Shi kenan kuma har an gina wa Takobin gidanmu ɗaki a wata masarautar, Haba Sultan."

"Ayda!" Ya kirata, yana nuna ta, kar ki kuma zo min da wannan zancen."

"Amma Sultan, gaskiya ce na faɗa, kai kanka ka san takobin nan yana da girma da daraja a gidan nan, amma ka ɗauka ka bata, bayan..."

"Kee?" 

Ya faɗa yana rufe idanuwanshi, ya nuna mata koma, Ayda ta ga ranshi ya ɓaci ba saurarenta zai yi ba, ta san idan ta kuma magana ranshi zai ida ɓaci, ta fice sumi-sumi.

Yana jin ta rufe ƙofa ya fara sauke ajiyar zuciya, tare da tunanin me ya sa Aymana zata kasa bawa yaron kulawa, bayan tasan shine rayuwar shi, shine abinda yafi so duk duniya.

Ya jawo wayarshi yana miƙewa tsaye, yayi tunanin kiranta, maganar Ayda ta kuma dawo mashi, ya sa hannu ya dafe kai a fili ya furta "Hukuncin da kika yi kenan Aymana, kin ginawa takobi gini, don killaceta."

Ya girgiza kanshi, tabbas yasan burin mutanen gidansu ya cika, sun kuma mallakar babban burin su a cikin mulki, ya danna wayar, lokacin Aymana har tayi shirin bacci sai dai Farida tana gefenta, An-nur kuwa yana ta zabga uban kuka.

Farida ta ce "Ko dai wani abu ya same shi?"

"Ba wani ko jiya haka yayi."

Farida zata kuma magana, wayar Aymana ta hau ruri, ta ɗauka zata miƙa mata "Waye?"

"Mai martaba Sultan."

Amsa ta yi ta aje harta tsinke, tana rurruga An-nur, kira ya kuma shigowa, Aymana ta ɗauka yana dubawa, sam bata yi tunanin zai ƙara kiraba, amma miye dalilin shi.

Tana ɗauka Sultan ya fara sallama ya jin kukan An-nur cikin sauri yake faɗin "Me ki ka mashi."

"Na yi mashi kuma Allah ya taimakeka?" Don maganar ta shigeta, ta kalli Farida dake niyar ficewa tana mata nuni akan taje da yaron falo, Farida ta amshe ki ta fice tare da jan ƙofa.

Aymana ta mayar da hankalinta kan waya "Zai yi kuka ne ba tare da an mashi komai ba."

"Zai yiwu akwai kewa tare da yaron, ganin ba shi da wayo ko bakin haɗar hakan, ya kan yi amfani da kuka domin isar da saƙon shi."

Sultan ya gane nufinta "To shi ne na ce idan kin tafi ki doke shi, ko ki hana shi abincin shi."

"Allah ya baka nasara, ina ganin kamar..."

"Kamar me! Kar ki ida Aymana, Abin da na maki zaki mayar akan yaro na, ba fa zan lamunta ba, ba za ki mayarmin da yaro mai rikiciba."

"Rikici kuma na yaushe, sai yayi ta min kuka akai, shi ya sa nake kyale shi nayi bacci na."

"Kee! Me ki ka ce? abin da aka faɗa min gaskiya ne kenan, taya yarona yana kuka ke kina bacci, kenan ba kya bashi Madarar shi."

"Sayar da ita na ke Sultan!"

"Aymana!" Ya faɗa yana ɗaukar rawanin shi don shiga ciki.

"Allah shi taimake ka."
"Kin san abinda kike faɗa."

"Na ce sayarwa nake."

Ya daka mata tsawa "Ba na son wasa, ta ya zaki rinƙa bawa yarona madarar kwankwani wallahi..."

Da mamaki yadda har an faɗin mashi zancen, wata zuciyar ta sanar da ita ba mamaki tunda anyi gaban mutanen da zasu sanar da shi.

"Allah ya ja kwananka, idan na sayar da tashi madarar nake siyo mashi da kuɗ..."

"Aymana wai kuwa ko kinsan da Sultan kike magana, Magajin nawa kike ba madarar kwankwani, bayan na ji kukanku likitoci kunfi bada koyan bayan shayar da yaro madarar uwa, Na rantse da tsarkin Mulkina, idan kika kuma hana yarona Madara sai na hukuntaki, Na sa a killaceki kamar baiwar da ba..."

"Sultan!"

Ta faɗa a hankali "Matar Sultan, diyar Sarkin Bilyam, Mahaifiyar magajin gobe a masarautar Toro, Mamallakiyar takobi, Sarauniyar matan duk nahiyar, kamanta, Sultan ka manta, ina ganin hukunci akai na ba ƙaramin abu bane."

Shiru Sultan yayi ya fara sauke ajiyar zuciya, sai lokacin ya ke tuno matsayinta, to amma yana samanta don dole ya sanar da ita kuskurenta.

"Aymana! Shi ke nan komai ya wuce, Amma ki kularmin da yarona."



*Haliloss*
[11/15, 10:54 PM] Rahma gr: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ARBA'IN DA SHIDDA. 46*

*SIYYA COLLECTION* 07033111950

Ki na buƙatar HUMRA mai ƙamshi? *Nemi Siyya collection.*

Ki na neman TURAREN WUTA, Na jiki, kaya, da na tsugunno, kina son zama ƴar gayu saboda ƙamshi mai sanyi ? Nemi *Siyya collection*

Ina Amarya da uwayen gida dake son dawo da martabar Auren su *Siyya collection* na da ingantatun kayan gyaran jikin amare. Akwai kayan mata masu ciko da jiki da kuma saukar da ni'ima.

Kina son fatar ki tayi laushi da santsi tare da haske mai kyau? *Siyya collection* ta tanadar maku, light cream, whiterning cream da Glowing cream kala-kala.

Sabulun wanka masu saka fata haske, ingantattu da basu da illa. ki nemi *Siyya collection*

Supplement domin ciko da inganta Breast da hips, akwai na kyaran fata xalla, ba sa da illa ga lafiyar ku.

Don gyaran gidanku da tsabtar shi *Siyya collection* tana siyar da turaren mopping.

Ku dai ku Tuntuɓeta akwai sauƙin kuɗi, haka kuma muna tura kayanmu duk garin da kuke. *Siyya collection*
Call:-09136159778
Whatsapp 07033111950.

*Page 46*




Murmushi ta yi jin yadda yake magana ya kwantar da muryar shi "Dama kiran kenan?" Ta tambaya.

"Hmmm! Me kuma kike buƙata?"

"Ba na buƙatar komai, ina mamakin dalilin kiranne. Ganin ko kaɗan Sultan bai yi kewar Gimbiyarsa ba."

Ya zauna bakin gado "Kewar tana nufin na faɗa kom? mutanen da suke tare da ni sune suke gane ina kewar Gimbiya."

"Uhmm!"

"Me Uhm kuma, ki na so na nuna maki nayi kewar ne?"

"Eh mana ina son ganin haka."

"Yaushe za ki dawo, ranar na ke son nuna miki kalar kewar da nayi."

Ta gane nufin shi ta ce "ba ka nuna min a wayaba, hakanne ma idan na dawo."

"Haka ki ka ce?"

"Hakan ne ma, Allah ya baka nasara."

"Idan kika zado za ki na ihu ne, kina fadar kin tabbatar Sultan yayi kewar Gimbiya, in faɗa maki har sai kince kin tuba, da kika kwashi kaya kika barni."

Dariya tayi "Haba dai wane ihu, ko da can banyi ..."

"Rufe min baki, ke ɗince ba ki ihu?"

Dariya tayi, jin yadda yake mata maganganun barkwanci, ta kwanta tana janyo filo "Ya Magajin gobe? fatan yana lafiya?"

"Lafiya kalau yake."

"MashaAllah. Fatan an sanar dake dawowar ki."

"Waya faɗa maka yanzu zan dawo An-nur ko tafiya bai faraba."

Zaro ido yayi "sai ya iya Zama, iya rarrafe, ya iya tafiya sannan duk ina nan."

"Eh mana."

"Tom ni dai ina jin kunyar Mai martaba, amma nasan ke zaki iya sanar da shi ya waremin sashena da zan dawo."

Dariya tayi tana faɗin "Ni ma bana iya faɗa."

Haka firar su ta koma salon wasa da tsokana, fira mai tsawo har saida Aymana bacci ya fara fizgarta kafin ya barta.

Washe gari Aymana tasa aka fara shirya mata komai na tafiyarta, duk da dai bata wani fidda ranar tafiyar ba.

Daddare tana ɗakin Kaka sai ga kiran Sultan, yauma kamar jiya, sun sha fira sosai kamar ba su ba, Sultan ya gama da mantar da ita komai na damuwarta, ta kuma ƙarajin kewarshi fiye da ko yaushe.

Da safe Umma ta aika kiranta, ta zauna tana gaida ita "Yaushe ki ka fidda ranar tafiyar ki?"

"Nifa Umma ban saka rana ba."

"Ya kamata dai ki saka, zai yiwu Sultan kawaici yayi fa."

Aymana ta jinjina kai "Inshaallah Umma zan fidda."

"Idan kin fidda ki sanar dani."

Aymana sai da ta kwashi kwanaki Ukku ba tare da ta kuma tuntuɓar Umma da maganar ba, Sultan kuwa kira na bin kira suna fira da kalamai na sanyaya zuciya.

Yana jin daɗin fira da ita, musamman salon girmamawa da kalaman aika saƙo da take amfani dasu.

Yau ta dawo daga gidan su Rukkayya saboda Ruƙayya tana shirin komawarta Saudiya washegari, sunyi bankwana sosai kamar kar su rabu.

Farida ta shigo tana kwantar da An-nur akan gado, Aymana ta ce "kin ida haɗa kayan An-nur kuwa?"

"Allah ya taimakeki, yaushe ne tafiyar mu nag..."

"Nan da sati ɗaya ko sati biyu masu zuwa."

"Allah ya kaimu lafiya" Farida ta faɗa tana barin wajan cikin mamakin uwar ɗakin ta, ita bata damu da takoma ba, a zuciyarta ta fara tunanin Gimbiya Ayda tana can tana nata salon.

Dariya tayi tana barin ƙofar dakin.

Washegari Aymana tana kwance wayarta ta fara ƙara, ta duba agogo, ta ga ƙarfe goma tasan lokacin fita fadar shi ne.

Ta ɗauka tana faɗin "Allah ya baka nasara, Sarkin sarakuna, toron Giwa kake, takawa abin tunƙahon Aymana."

Sultan ya ƙara jin wata izza na fizgarshi, ya zauna saman kujerar falon, ya na sauke numfashi, hakan ya tabbatar mata da kirarinta ya karɓu.

"Ya ku ka tashi? fatan uwar gidan Sultan ta tashi lafya?"

"Alhamdulillah."

"Yaushe ne dawowar ki." ya faɗa cikin kawar da duk wani wasa a tsakaninsu, daga yanayin kaushin Muryar shi ta fahimci babu wasa a tare da shi.

"Eh to! Ni fa na shedawa Sultan ina son An-nur ya fara tafiya kafin in dawo."

Sultan ya miƙe ya ɗauki sandar shi, ya riƙe yana haɗawa da hankici.

Ya riƙe wayar a hannu, Aymana tana jin ana gaishe shi hakan ya tabbatar mata da cewar ya fita waje ne.

Ta yi Mamakin hakan, shi kuwa Sultan ɗakin Umma ya nufa, sai da ya gama gaida ita kafin ya mayar da wayar akunnan shi "Ba damuwa, Allah ya kaimu lokacin da zai fara tafiyar."

"Ameen." ta ce

Sultan ya dashe wayar, yana murmushi, Umma ta ce "Kai dawa?"

Cikin sauri ya ce "Sauri nake in shigo, yau na makara zuwa fada."

Ta bishi da ido, ya ƙara durƙusar da kanshi "Na bar ki lafiya."

Ta gane bayason sanar da ita ne.

Hakan ya sa ta gyale shi.

Sultan yana tashi daga fada karfe biyu ya shiga cikin gida, yayi wanka, ya kira Uzairu ya saka shi ya kimtsa mashi kaya a ƙaramin akwatin tafiya, ganin gaggawa a tare da Sultan hakan yasa shima Uzairu ya hanzarta yayi komai cikin lokaci.

Sai da Sultan ya gama shiri ya Aika a kira mashi Ayda, ya kalli Uzairu ya ce "Ka fitar da kayana cikin Sirri, sannan ka sanar da tafiyar gaggawa ta kama Sultan zai tafi, mintuna goma na ba abokan tafiyata su shirya."

Yayi maganar yana kallon agogon Hannunshi, Uzairu ya fice ta baya, Ayda ta turo ƙofa Sultan ya miƙe "Bana da isshen lokaci, zan yi tafiya yanzu."

Ayda ta ce "tafiya kuma? Shi ne sai yanzu zaka sanar dani?"

Matsawa yayi gabanta ya dafa kafaɗarta "Allah ya huci zuciyarki Gimbiya, Ayi min Afuwa."

Banbancin kirarin Ayda da Aymana, yakan kira Aymana da Gimbiyar Sultan ne, saɓanin Ayda da yake kiranta Ayda sai idan halin maza ya motsa ne yake kiranta da Gimbiya.

Ayda ta kawar da kanta "Haka kawai Ni ba zaka sanar dani ba."

Kafin ta ida ya haɗe jikinsu, yana saka hannu ya rufe mata baki, ya kai mata Sumba a wuya, Ayda ta riƙe shi tana yin lamo a jikinshi, Sultan ya ce "An yafe min ko?"

Ta janye kinkinta "Adawo lafiya."

Binta yayi da idanuwa, har ta juya sai kuma ta juyo "Wai ina ne  ka ce zaka je?"

Lokacin Sultan ya matse fuskarshi tamau, ya ƙura mata idanuwanshi, cikin sauri ta fice dariya yayi yana cije leɓo.

Uzairu ya kwankwasa ƙofar baya, ya jima kafin ya shigo, saboda ya ji Sultan ya aika kiran Ayda.

Ya shigo yana zubewa gaban shi "Ko mai ya kammala Allah shi taimakeka."

"Zamu iya tafiya a hanya munyi sallar la'asar."

Sultan ya yo gaba suka fito farfajiyar gidan, sai lokacin maganar tafiyar shi ta fara zuwa kunnuwan mutanen gidan.

Aka fara yi mashi fatan dawowa lafiya, ya kalli Jakadiyya tare da tsayawa, tana ganin haka ta matso gaban shi, Uzairu ya kalleta ya ce "Takarda daga Sultan kikaiwa Mama. Gidan Baba Galadima"

Jakadiyya ta karɓa tana binsu baya, ta wuce sashen Mama.

Sai lokacin ya hangi Mama tsaye sunyi karo da Jakadiya, ta fito ganin tafiyar shi.

Ya waiga yana nufa wajan Gimbiya Mai gado ya sunkuya alamar bankwana, ta ce "Adawo lafiya."

Ya miƙe yayi ƙofar ɗakin Gimbiya Ummi tana ɗaga labule taga yana nufowa, a ƙofa ta ida fitowa.

Sultan ya ɗan sunkuya, Cikin Mamakin da bata baiyyanar ba a fuskarta ta ce "Wannan wace irin tafiya ce Sultan?"

"Kiyi min Afuwa Allah ya taimake ki."

Ta dafa rawanin kanshi kamar tana saka mashi Albarka ta ce "Ina zuwa Sultan?"

Sai lokacin ya ji kunyar abinda yake shirin aikatawa, gashi ba zai yiwu ya faɗi wani abun ba, haka kuma baya buƙatar mutanan gidan su fahimci ya daɗe a wajan ta hakan yasa ya ce "Darul-Bilyam."

Gimbiya Ummi ta janye hannunta "Allah ya dawo mana da kai lafiya, ya tsare maka hanya Sultan."

A zuciyar shi yake amsawa ya na fara tattaki, sai ga Abul ya rugo da gudu ya faɗa jikinshi, Sultan ya riƙe shi, yana jan Hannunshi, suka nufi ɓangaren Mai martaba.

Yayi bankwana dashi, sai dai Mai martaba ya bashi girman shi bai tambayarshi ba ganin Sultan ɗin bai faɗi wajan da za shi ba.

Haka ya rakoshi waje, aka buɗe mota ya shiga ya zauna,  sai da aka fara tafiya Sultan ya cewa basu Umarni ta hanyar faɗa masu inda suka nufa.

Nan fa kowa yayi mamakin shi, hatta Uzairu da ke gaban mota bai kawowa ranshi hakan ba. shi kuwa Sultan waya ya jawo yana dannawa.

***

Aymana kuwa hidimarta kawai take a gidansu, ranar ta sha baccin rana sosai sai da aka fara kiran sallar la'asar ta tashi tayi wanka ta saka dogon rigar shadda.

Ta nufi ɗakin Kaka, ta samu Bilkisu zaune tana waya, ta zauna tana janye mata ƙafa ta zauna.

Kaka ta ce "Ki ka zo kina tureta."

"Ta haye kujera harda ƙafafuwanta."

"Sai ki hana ta tunda ɗakin ki ne, ki ta fi kibarmu musha iska kin ƙi."

Aymana ta ce "Ni dai ban san mi na tare ma Kaka ba, to ki kwantar da hankalin ki na kusa tafiya."

"Oho dai, marar sanin ciwon kai, in ba rashin sanin ciwon kai ba, sai ki baro miji, ayi ayi ki shirya komawa ki ƙi."

Bilkisu ta datse wayar ta na miƙewa "Bari ke dai Kaka, da fa harda kukanta ba inda zata."

Aymana ta harareta, Kaka ta ce "Ai lokacin gani take kamar rabasu za'ayi amma yanzu gashi ta ƙi komawa."

"Haba kaka ke fa kike cewa na ja ajina, na iya salon kissa."

Kaka ta riƙe baki "to sai nace ki zauna kiyi hali'an anan, ajin ya tsinke ai."

Aymana ta miƙe ta shige ƙuryar ɗakin kaka.

Ƙarfe Biyar da rabi Sultan ya isa masarautar, babu sanarwar zuwan shi, sai dai dirar su.

Kowa yayi mamaki, Sultan ya jima a mota kafin ya fito, lokacin an sanar cewar Sarki Sultan ne yazo.

Haka yasa fadawan masarautar suka shigo tararshi, fadar Mai martaba ya nufa, ya yi tattaki yana durƙushewa yana gaisuwa.

Mai martaba ya riƙe shi "Sultan kai ne tafe da wannan marecen?"

"Allah ya baka nasara."

"Sannunku da hanya, fatan kun iso lafiya."

"Alhamdulillah."

Mai martaba ya kuma kallon shi "Sannu sannu Sultan." Ya faɗa yana miƙewa.

Ya kalli wani bafaden ya ce "a kawo wa Sultan abin buƙata."

Ya kalli Sultan yana ɗan fita daga fadar.

Farida ce ke gudu-gudu tana neman Aymana a ɓangarorin gidan, tana da tabbacin Aymana bata san da zuwa Sultan ba, ganin bata bada wani umarnin shirya wani abu don shi ba.

A ɗakin Kaka ta leƙa har xata juya sai ta jiyo kukan An-nur da take ba Madara.

Cikin sauri ta shiga tana sallama a ƙofa.

"Lafiya kuwa Farida."

"Tun ɗazu nake bi ɓangare ɓangare ina neman ki."

Aymana ta ce "Ina nan zaune wannan yaron ne yake min kuka Wallahi."

Farida ta yi dariya "Ga dukkan alamu, ya shinshino ƙamshin turaren Sultan ne."

Da sauri Aymana ta ce "Me?"

"Sultan yana fadar Mai martaba, isowar shi kenan."

Mamaki far tare da Aymana, ta kalli Farida ta fara shu'umin murmushi "kin tabbatar?"

Farida ta ce "Ina da tabbaci Allah ya taimakeki."

Miƙewa tayi da sauri ta miƙa mata An-nur "Maza ki kai shi wajan Bilkisu, ta shirya mashi, Ni kuma ki haɗo min kayana zan shirya anan."

"Allah ya taimakeki, kamar ba ki buƙatar shiryawa, Alkebba ta wadatar."

"Na zama abokiyar tsokanar ki ko Farida?"

Tana dariya ta ce "Allah ya huci zuciyarki."

Ta fice abin ta.

Aymana tana ta tunani, kenan zuwa zai yi shi ya sa ya ce mata Allah ya kaimu lokacin tafiyar.

Aymana ta faɗa gado tana jin daɗi tare da ƙanƙame fulo.



*haliloss*
[11/24, 11:17 PM] AuntyHaliloss✍🏼: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ARBA'IN DA BAKWAI. 47*

*SIYYA COLLECTION* 07033111950

Ki na buƙatar HUMRA mai ƙamshi? *Nemi Siyya collection.*

Ki na neman TURAREN WUTA, Na jiki, kaya, da na tsugunno, kina son zama ƴar gayu saboda ƙamshi mai sanyi ? Nemi *Siyya collection*

Ina Amarya da uwayen gida dake son dawo da martabar Auren su *Siyya collection* na da ingantatun kayan gyaran jikin amare. Akwai kayan mata masu ciko da jiki da kuma saukar da ni'ima.

Kina son fatar ki tayi laushi da santsi tare da haske mai kyau? *Siyya collection* ta tanadar maku, light cream, whiterning cream da Glowing cream kala-kala.

Sabulun wanka masu saka fata haske, ingantattu da basu da illa. ki nemi *Siyya collection*

Supplement domin ciko da inganta Breast da hips, akwai na kyaran fata xalla, ba sa da illa ga lafiyar ku.

Don gyaran gidanku da tsabtar shi *Siyya collection* tana siyar da turaren mopping.

Ku dai ku Tuntuɓeta akwai sauƙin kuɗi, haka kuma muna tura kayanmu duk garin da kuke. *Siyya collection*
Call:-09136159778
Whatsapp 07033111950.

*Page 47*


Ta rufe idanuwanta, tana jin daɗi yadda Sultan ya ke sonta, domin kuwa sanin kanta ne idan ba soyayyar ba, babu abinda zai tado shi a irin wannan lokacin.

Cikin sauri ta faɗa banɗaki tayi wanka ta ta fito ta hau shiryawa cikin tsadaddun kaya da Farida ta aje mata, Sauri kawai take, sai dai kafin ta gama shiri aka fara kiraye kirayen sallar magriba, haka ya sa ta yi salla.

Shima Sultan ɗin a tare suka tafi masallaci da Mai martaba, kowa yayi mamaki yadda Sultan ya mayar da masarautar kamar gidansu, hakan ya sa kowa yake girmamashi.

Aymana tana ta zaman jira ayi sallar isha ta fita don min ta san ba zai dawo ba sai ya gama sallolin shi.

Kaka ta shigo ɗakin a dudduƙe tana gyayar ɗaurin zaninta "Shi ke nan ashe kin san zuwa zaiyi ba zaki sanar da ni ba."

"To kaka ai ƙara na barki da tseguminki."

"Haka ki ka ce?"

"Wasa nake, Kaka ni ma fa ban san da zuwan shi ba."

Riƙe baki ta yi "Ka jini da ja'irin yaro, yana fama da ƙaton rawani akai, amma ba kunya."

Aymana tana dariya Farida ta  turo ƙofa, Aymana ta ce "Mu je ko?"

Sultan da Mai martaba suka jero zuwa fada, Sai dai Sultan yana ɗan duƙar da kaine alamar girmamawa.

"Kar na jaka ciki Sultan, ka je masauki ka huta, na sa an gyara wurin zamanku, zuwa safe sai mu sake zama."

"Ah! Baba na tanaji masauki a waje sun kafin zuwa na, Ayi min Afuwa."

"Dama kana da masaukin da ya fi nan ne?"

"Ayi gafarce ni." Ya faɗa yana rusunawa, Mai martaba ya kira wani bafade ya sa ya kai shi masauki, da shi da mutanen shi."

Haka Sultan ya haƙura don ya san babu gardamar da zai iya yi, ɓangaren fadawan shi daban haka shima na shi ɓangaren.

Aymana ta fito aka sanar da ita wajan da Sultan yake, daga ita sai Farida suka tafi, a ƙofa ya juyo fadawanshi suna gaida ita, ta ɗan tsaya ta amsa masu.

Zaune yake akan kujera, ya cire rawanin shi gefe, ya yi saurin ɗauka yana mayarwa don ya san tabbas ba ita ɗaya zata taho ba.

A hankali ta yi sallama tare da shiga, Farida ta zube tana gaisuwa Sultan yayi Murmushi yana amsa mata, sai dai hankalin shi ya na kan Aymana, da ke nufar shi.

Farida ta miƙe zata tafi Aymana ta ce "A kawo abinci ma Sultan."

"To ranki shi daɗe." Ta ce tare da ficewa.

Sultan ya ɗaure Fuskarshi, shi a dole ba ruwanshi da ita, tare da aza ƙafarshi ɗaya akan ɗaya, yana girgizawa cikin Izza, Aymana ta yi tako cikin sassarfa ta ƙarasa tare da zubewa ƙasan kafet ta sunkuyar da kanta ƙasa tana mai jingina kanta da guiwar shi.

"Barka da zuwa Sultan, Fatan babu gajiya a tare da kai, fushin ka ga gimbiya tamkar tsirar tsokar da ke cikin girgina da Allurane. Gimbiya tana tuba."

Shiru Yayi tare da jingina da kujera, kamshin turarenta kaɗai ya isa yin tasiri gare shi.

"Sarkinmu yakan yi adalci ga kowa, yana nuna afuwarshi ga kowa yau Gimbiya ta aza guiwoyinta a ƙasa." Tayi maganar tana daga cinyarshi.

Sultan ya saka hannunshi ya riƙo hannuwanta duka biyu, tare da ɗagota sama da ƙarfi "Har kullum Sultan ba ya jin zai iya jurar rashin ki na wani lokaci, ba ki min komai ba."

Ya faɗa ya azata akan cinyoyinshi, ya tura hulal alkebbarta baya ya yana haɗa jikinsu, Aymana ta sauke ajiyar zuciya, Sultan ya sa hannu yana shafa kumatunta ya saka kanshi yana shaƙar ƙamshinta, ya ɗago ta yana ajiyeta gefen shi "Ban san me suke baki ba kika ƙara nauyi haka." 

Kallonshi ta yi tana niyar yin dariya ya ce "Wannan kumatun ma miye?"

"Na kewar Sultan ne."

"Sam ban yadda ba, da kinyi kewata rama zan gani."

"Kaima naga baka rame ba."

"Amma kuma ban yi kumatu ba."

Ya saka hannuwanshi biyu ya matse kumatun yana jijiga fuskarta Aymana ta saka dariya, tana janyewa.

Sultan ya jata jikinshi ya na rungumeta, ya ɗora kanshi akan ta, yana shafa bayanta "Lallai Sultan yana kewar ki, har na rasa abin yi ma, nayi nayi da ke ki koka kinƙi, yanzu gaji bansan da Wane ido zan kalli mutanen gidan ba idan muka koma gobe."

A razane ta ɗago "Gobe?"

"Hakane?"

Aymana zatayi magana ya aza hannun shi a baki "Shittt"

Shuru tayi yana niyar magana, suka jiyo Kuyangi na shigowa farfajiyar, Aymana ta janye jikin ta, Sun jima kafin suka shigo da kayan Abinci kala-kala.

Bilkisu da shigo da An-nur a hannunta, Sultan yayi saurin miƙawa yana nufarta don ya amshe shi.

Bilkisu ta miƙa shi tare da sai dashi, amma hankalinshi na can wajan kallon yaron.

Aymana ta ba kuyangin damar ficewa, Sultan ya koma ya zauna, Bilkisu ta kuma gaidashi, Ya ce "Ai na yi tunanin mutumin na ki ne ya hana ki zuwa gaida ni."

"Allah ya sanyaya zuciyar Sultan, Na tsaya shirya An-nur ne, amma babu ruwan mutumina."

Sultan zaiyi magana Aymana ta ce "Ke dai ba kunya ko ɗigo, yanzu gaban Sultan ɗin kike kare saurayinki."

Dariya Bilkisu tayi Sultan ya ce "Kinga ni ban ma sanar da shi na zo ba."

"Ai na faɗa mashi."

Sultan ya kalle ta "Wa ya sakaki baiyyanar da zuwa a waje. Zo nan." Ya faɗa yana zama, Bilkisu ta ja baya "Afuwa nake nema."

Aymana ta saka hannu tana rufe bakinta, ganin Bilkisu ta tsorata, Sultan ya ce "Sai na hukunta ki fa."

"Allah ban san ba ka so a sanar ba."

"Ke daɗi soyayya ko."

Bilkisu ta kai ƙofa da baya baya, ta fice, Aymana ta saka dariya Sultan ya ce " Yanzu yaron nan ne kike ɗorawa rigima ga shi ma har ya fara bacci."

"Hmm zaka gani ai."

"Abincin ka!"

Ta faɗa tana buɗe kayayyakin abincin, Sultan ya sauko ƙasa, ya zauna, yana tattaɓa An-nur yana bubbuɗe jikinshi, yana shafa kanshi.

"Zaka fara cin abinci fa."

"Da wane hannun zanyi hakan?"

"Zan aje shi, a kan kujera." Ta faɗa, Sultan ya kalle ta "Ba zaki iya bani ba?"

"Allah ya baka nasara, ina tuba."

Tayi maganar ta na motsa abincin ta fara bashi a baki, ya faraci, hankalinshi na kan An-nur, zawan lokaci ba ya ko kallonta.

Aymana ta ce "Yanzu ta ya zan fahimci ka haɗiye kana duƙar da kai ga yaro."

"Me kike so nayi?"

Aymana ta ƙara saka mashi chokalin, haka har ya gama, ta bashi kankana tana yi tana tarba filat don kar ruwan kankanar ya taɓa mashi kaya.

Ta gama ta goge mashi fuska, ta bashi ruwa, ya yi Ajiyar zuciya, ya saka ɗayan hannun shi yana jawota zuwa kafaɗar shi ya jingina yaron a jikinshi, ya jima bai samu irin kwanciyar hankalin da yake ji ba, shi kanshi ya san tabbas Aymana wata ɓangare ne daga rayuwarshi.

"Ina jin kwanciyar hankali aduk lokacin da nake tare da ke Aymana."

Lumshe idanuwa tayi tana kallon An-nur da ke motsa jikin shi, mayar da hankalinta kan Sultan "Tabbas kai ne mafi girma daga abubuwan da na saba da su a rayuwata."

Sumba yayi mata a goshinta, Aymana ta saka hannu tana ɓalle mashi maɓalli "Za ka iya kwasa ruwa na san akwai gajiya a tare da kai."

Ya kalle ta yana dafa hannu ɗaya yana tashi "Sauƙina ina da wajan saukar da gajiyar."

Kallon shi tayi da murmushi An-nur ya fara motsi yana son fara Kuka, Ya miƙa mata shi, ta zauna tana bashi Madarar shi, Sultan ya fara rage kaya, ya zai shige ciki, Aymana ta ce "Allah ya taimake ka, ka shiga da kayan."

Ya juyi tare da tsayawa, sai kuma yayi murmushi, ta ce "Ka ga Yaronka zai hana ayi maka Aiki ne, yanzu zan kira a fita dashi."

Ya ɗauki rawaninshi da Alkebba yana faɗin "ki barshi yau zai kwana da babanshi ne."

Dariya tayi mashi ta gama ba An-nur abincin shi, ta kira Farida ta fice da shi.

Ita kuma ta bi shi ciki, a banɗaki ta sameshi, ta taimaka mashi yayi wanka, ta saka tawul tana tsane kashi jiki, Sultan ya saka hannu ya kunna shawara ruwa ya fara zubowa akansu.

Aymana zata fara kaucewa Sultan ya riƙota yana haɗata da jikinshi, ruwa ya cigaba da jiƙasu Sultan ya fara kai kanshi a fuskarta yana sumbatar bakinta, tare da zuge mazagin rigarta ta baya,  ta na jinshi ya fitar da rigar tare da ɓalle bireziyarta yana labubar dukiyar fulanin ta.

Aymana ta ƙara ƙanƙameshi, jin ita kanta yana son saukar da ita daga saiti, ta fara shafa ƙirji shi, takai kanta tana tsotsar shi, hakan ya ida  rikita Sultan da sauri ya fitar dasu daga ruwan tare da sungumeta zuwa ɗaki kan gado ya faɗa.

Jikinsu sharkaf da ruwa, ya fara mata wani irin salo yana tsotsar ƙirjinta, ya haɗe jikinsu, ya fara shafa cibiyarta, yana mayar da numfashi.

Aymana ta kai bakinta a nashi, yama mayar mashi da salon saƙonta, Sultan ya ida doriricewa ya fara nemar ɗage ƙafafuwanata.

Sai lokacin Aymana ta tuna a inda suke, ta fara faɗin "Mai martaba."

Amma ina lokacin sam baya jinta, ga wani ƙarfin sha'awar kasancewa tare da ita, daga numfashin shi ta fahimci ba zata iya tsayar da shiba, hakan ya sa ta fara taimaka mashi wajan nuna yadda itama tayi kewar shi.

Sai da suka sauka gaba ɗayansu kafin hankalinsu ya dawo jikinsu, Sultan ya ɗora kanta a ƙirjin shi yana aza hannuwan shi a bayanta.

Sun jima a haka kafin suka miƙe don tsabtace jikin su, suna fitowa Aymana ta kalle shi tana turo ba ki "Yanzu don Allah wane kaya zan saka in fita."

"Ina zaki fita, waye zai taya Sultan kwana?"

"Haba Sultan kar kaja kunya ta..."

"Kunyar me, kin dai san ba zan kwana ni ɗaya ba."

"An-nur." Ta faɗa, ya ce "ki saka a kawo shi."

"Don Allah ka barni in tafi."

Ya buɗe akwatin kayanshi, ya  fiddo wasu kayan bacci, yana sakawa, ya haye gado tare da jan bargo.

Shiru na tsawon lokaci ta san kome zatace ba zai yadda da ita ba, ta buɗe akwatin ta kuma ɗaukar wata rigar baccin ta shi, ta saka, ta hau gadon tana saka ƙafafuwan ta.

"Ba ko anso An-nur ba."

"Idan yayi kuka zasu kawo shi."

Sultan ya jawota jikinshi yana sauke ajiyar zuciya, kafin su ankara bacci ya ɗauke su.

Can cikin dare take jiyo Sultan yana ƙara lalubarta yana shasshafata, tayi kamar tana bacci ta barshi yayi san ranshi, sai da ya je majalissane don dole ya taimaka mashi, ta tabbatar Sultan yayi kewarta sosai.

Asubar Fari Aymana ta janye jikinta, ta mayar da kayanta dukda basu wani busheba ta rufa Alkebba ta bar mashi ɗakin, hakan yasa duk gidan babu wanda yasan cewar can ya kwana.

Farida kanta sai dai ta ganta tana salla atunaninta ko tayi bacci ne ta shigo, An-nur kuwa bai yi ma kukan da ya saba yi ba.

Da safe suka yi shiri na alfarma, ita da yaronta, wannan lokacin Bilkisu ce tayiwa yaron hada rawani hakan ya ƙayatar da Sultan sosai.

Da taimakon Aymana ya yi kari, kafin ya shirya zuwa gaida mai martaba, a tare suka fito, Aymana tana saɓe da An-nur da sauri Farida ta amshi yaron.

Sultan yana sanye da shadda Launin ruwan madara, haka alkebbarshi, sai dai alkebbar tana fitar da sheƙi kamar takalmin shi, rawanin kanshi ma launin madara ne.

Yayi kyau sosai, yana tafiya a hankali, kamar bayason ta ka ƙasa, gaishe da su kawai Ake har suka je hanyar fada aymana ta ce "Sai ka fito."

Bai yi magana ba ya shiga, yana zubewa gaban Mai martaba.

Mai martaba ya kalli shigar Sultan, yana murmushi, ya miƙa mashi hannu, Sultan ya ƙara rusunawa "Har yanzu ba zaka bani hannu ba Sultan."

"Zan iya haɗa hannu da ko wanne sarki, amma banda Sarkin sarakuna."

Da dariya Mai martaba ya ce "A'a Sultan, Baba dai, amma sarkin sarakuna kai ne."

Sultan ya sunkuyar da kanshi, yana godiya, Mai martaba ya ce "Fatan kun samu kulawar da ta dace?"

Shiru Sultan yayi yana jin kunya, Mai martaba ya ce "Shi kenan Allah ya maka Albarka Sultan, Allah ya kare ka daga dukkan sharri, Lallai kai jajirtaccan Sarki ne da babu irinka."

"Ameen Baba na gode."

Numfashi mai nauyi Mai martaba ya ja, ya kalleshi tare da faɗin "Yaushe zaka koma."

"Ina son komawa yau ne."

"Fatan Aymana ta shirya tafiyar ta yau ɗin?"

Sultan ya yi ƙarfin halin faɗin "A'a ina tunanin sai sati mai zuwa ne zata koma."

"Zaman me zata kuma yi kuma, tare zaku koma."

Yayi maganar yana miƙewa, a ƙofa ya bada umarnin kiranta, kafin ya dawo ya zauna.

Tsawan mintinan goma, Aymana ta shigo, ta yi saurin komawa ɗayan gefen tana zama kamar yadda Sultan yayi.

"Barka da hutawa Allah ya ja kwananka."

Shiru bai amsa ba tsawon wani lokaci, ya kalli Sultan tare da kallon Aymana, ya sauko ya zauna tsakiyarsu, Sultan ya ɗan ƙara ja baya kaɗan.

Mai martaba ya zauna tare da naɗe ƙafafuwan shi.

"Na ji daɗin zuwanka Sultan, Hakan ya tabbatar min da kowane lokaci kai abin faharine ga alhummarka."

Ya kalli Aymana, Ya maida idon shi akan Sultan ya ce "Sultan!"

Sultan ya ɗago Mai martaba ya ce "Ka san girma da darajar Takobin da ka bawa Aymana ta tsallako da shi kuwa."

Sultan yayi shiru "Ina jiran amsarka Sultan."

"Na sani Baba."

"Taya zan yarda da salon da kayi amfani dashi wajan bata kyautar, bayan kai kanka kana buƙatar takobin."

"Allah ya taimakeka ayi min Afuwa."

"Miye dalilinka nayin hakan?"

Aymana ta mayar da hankalinta kan Sultan domin ita kanta tana son sanin dalilin da yasa yayi mata kyautar.

Sultan ya ja dogon Numfashi, ya ɗago yana yiwa Aymana wani shu'umin kallo kafin ya mayar da duban shi ga Mai martaba cikin ɗaure fuska da canza salon Izza ...




*Haliloss.*
[11/24, 11:17 PM] AuntyHaliloss✍🏼: *MASARAUTA.*

*EXQUISITE WRITER'S FORUM.*

*2021*
*HAƘƘIN MALLAKA*
*HALIMATU KANGIWA.*
(AuntyHaliloss).

*SHAFI NA ARBA'IN DA TAKWAS. 48*

Ya kuma mayar da kanshi a ƙasa tare da fara magana "Allah shi taimakeka, na yi hakan ganin cancanta da jajircewa da Aymana take yi akan kowa da ke ƙarƙashin ta, a yanayin hamayya da ake akan takobin hakanne ya sa nake ganin shi ne abu mai daraja da zan sadaukar mata, na nuna ƙauna akanta da kuma wanda take tare da shi." Ya sauke maganar da sanyin murya.

Mai martaba ya kalle shi, zai fara magana Sultan ya fara murza yatsun hannuwan shi "A iya sanin misalta soyayyar da nake wa Aymana ba ta musaltuwa, idan har ba zan iya bata abinda ta saka aranta ba ina ganin babu cikar soyayyar, sannan kuma hakan zai sa ta rasa kwanciyar hankalin zaman takewarta."

Ajiyar zuciya Mai martaba yayi ya miƙe tsaye tare da fara tattaki, hakan ya sa su duka suka bi shi da kallo, wani yanayin farin ciki yake shigar shi, duk kawaici irin na Sultan yau gashi gaban shi yana faɗar yana son Aymana.

"Aymana!"

"Allah ya baka nasara."

"Sultan!"

"Allah ya ja zamanin ka."

"Na yi shirin sanar da ku tarihin masarautar Bilyam, amma ina ga kamar ba ku da lokaci, za ku iya tafiya wani dawowar sai na gaya mu ku idan ran...

"Don Allah Baba ka sanar damu ka ga ..."

Sultan ya katse ta tare da faɗin "Allah shi taimakeka muna da lokaci."

Mai martaba yayi murmushi, ya san dole za su zaƙu akan son jin tarihin.

Hakan ya sa ya zauna ya kalle su tare da fara magana " Asalin masautar Bilyam tana ɗaya daga cikin manyan masarautun da suka riƙe mulkin dauloli da wasu yankuna na Nahiyarmu.

Masarautar ta riƙe mulki na tsawon ƙarni biyu zuwa Ukku, Masarautar Bilyam tana da ƙarfin mulki da iko akan duk masarautun Nahiyarmu, hakan ya sa babu wata masarautar da ta isa ta girgizata ko ta ja da ita akan yaƙi ko wasu al'adun sarautar da ake gabatarwa a Nahiyar.

Izza, ƙarfin mulki da ikon Masarautar hakan ya sa duk cikin al'ƙaryoyi da dauloli babu daular da ake tsoro da shakku kamar ta, Saboda aduk lokacin da aka ce za a yi yaƙi ko wani fito na fito, babu masarautar da ta kai Darul-Bilyam.

Domin kuwa idan aka ce za a yi yaƙin to masarautar ta kan fita da Dakaru sama da milyan arba'in da ɗoriya, idan kuwa Dakarun suka fara yaƙi za ku yi mamakin domin ba sa ji ba sa gani, su kan yi tsawon awannin Arba'in da takwas zuwa saba'in da biyu suna fafatawa.

Wannan dalilinne ya ƙarawa masarautar ƙarfin mulki da ƙarfin Izza, Sai ya zama mafi girman Takobin da take tasiri a masarautar a wajen yaƙin ita ce takobin da Sarki Bilyaminul Anwaruddin ya ƙirƙireta."

Mai martaba ya ja dogon numfashi, tare da yin shiru na wani lokaci, Sultan ya ƙara matsawa gaban shi cikin zaƙuwa da kuma son jin abinda zai zo a gaba.

Aymana ta ce "Allah ya ba ka nasara, waye Bilyaminul Anwaruddin?"

Ya yi Murmushi jin yadda ta ke sauri, Sultan ya miƙe ya nufi kan wani teburi ya tsiyaya ruwa a kofi yazo ya ba Mai martaba, Mai martaba ya kurɓi ruwan tare da aje kofin.

A hankali ya ɗaga baki ya ci gaba "Takobin an ƙorƙireta da sinari wanda a lokacin da turawa suka azata a mizani tare da duba farashin Takobin ta kai darajar Dalolin Miliyoyin kuɗin na amurka.

Wannan darajar Tokobin, yasa ake ganin takobin tana da wani ƙarfin sihiri na musamman, sai dai kuma ba haka bane, Sarki Bilyaminul Anwaruddin ya ƙirƙira takobin ne saboda fuskantar abokan gaba.

Takobince ta ƙara ɗaga masarautar a cikin Nahiyar, wannan dalilinne yasa ake masifar tsoron masarautar tare da shakkar su.

Bilyaminul Anwaruddin shi ne sarki na biyu a masarautar Bilyam, shi ɗa ne ga Sarki Anwaruddin, saboda takobin da ya ƙirƙira hakan yasa mutanen masarautar suka sakawa masarautar suna Darul-Bilyam wato gidan Bilyam. Kalmar Bilyam ta samo asali ne daga Sunan Sarki Bilyaminu."

Ya zaya yana kallon Sultan ya ce "Sultan!"

"Ina tare da kai Mai martaba."

Ya kalli Aymana data buga tagumi ta na kallonshi, labarin yana shigarta sosai.

Gyaran murya ya yi tare da ci gaba da magana "Masarautar TORO wat...

Gaba ɗaya suka Kalle shi da sauri jin ya sako masarautar, Sultan ya muna gyara zama, ganin Mai martaba yayi shiru yana nazarin shi hakan ya sa Sultan ya ce "Allah ya ƙara maka tsawon rai, Muna tare da kai."

"Masarautar TORO wata ƙaramar masarautace, da ba ta da girma sosai a nahiyar, ba ta da ƙarfi haka bata jagorantar wasu dauloli ko alƙaryu, suna ƙarƙashin wasu masarautun da ke jagorantar nahiyar, hakan ya sa a wancan ƙarnin ba ta da wata matsaya sai abinda manyan masarautu suka zartar.

Sai dai kuma Masarautar Toro suna ɗaya daga cikin masarautun da suka riƙe Allah da gaskiya, sunyi imani da Allah komai suna zartar da shi akan tsarin addinin musulunci."

Ya kalli Sultan wanda kana ganinshi kasan jikinshi yayi sanyi jin an faɗi ƙanƙantar masarautarshi a zamanin baya, sai dai ya ji daɗin jin masarautar tana ɗaya daga cikin masarautun da suka riƙe Addini.

"Yaƙin da aka fita da Sarkin Toro Assarul Ansar bin Amin, wannan sarki ne na masarautar da yayi zamani da Sarki Bilyaminul Anwaruddin na masarautar Bilyam.

Yaƙi ne aka shirya tsakanin masarautun Nahiyoyin, Bilyaminul Ya fafata da masarautu manya guda biyu inda ya kar su ƙasa.

Yayin da yaƙi ya zo akan Masarautar Toro, suna da shakku sosai, sannan kuma wasu daga mahukuntan Masarautu sun saka Masarautar Toro ne don ƙarin ƙasƙantar da ita saboda sun san ƙaramar masarautace da bata da Dakarun da za su yi fito na fito da masarautar Bilyam.

A haka aka fara yaƙi, Tsakanin Dakarun Bilyam da dakarun Toro, wanda a lokacin ba a fara kiran masarautar da Toro ba.

Sarki Bilyaminu yana fafatawa da Sarki Assarul Ansar Amin, yana cikin yaƙi ya rage saura Dakaru ƙalilan da ke kare masarautar Toro.

Hakan ya ƙara ɗugunzuma sarki Assarul Ansar ya tunkari sarki Bilyam gaba da gaba, suka fara sare sare, lokacin da Sarki Bilyam ya kaiwa Sarki Anssar sara da Takobin shi, karewar da Sarki Ansar yayi da takobinci hakan ya fitar da wani tartsatsin wuta tare da lauyewar takobin shi, saboda ƙarfin takobin da Sarki Bilyam ya ke riƙe da ita.

Cikin Azama Sarki Assarul Ansar ya zare wata takobin tare da yin wurgi da wacce ta lauye, ana kan fafatawa Sarki Assarul Ansar ya samu nasarar sare hannun Sarki Bilyam.

Fartsatsin jini ya watsa wajan, gaɓar hannun ta faɗi tare da Tokibin da ke hannun Sarki Bilyam.

Wani ihu Sarki Bilyam yake yi tare da ƙaraji yana dafe hannu tare da faɗuwa ƙasa.

Sarki Assarul Ansar bin Amin ya yi azamar ɗauke Takobin tare da barinshi a wajan yana cigaba da yaƙi."

Gaba ɗaya hankalin Sultan da Aymana ya tashi, Aymana lokacin wasu hawaye sun fara zubar mata, ta matsa gaban Mai martaba tana dafa ƙafarshi.

Sultan ya sunkuyar da kanshi ƙasa jin abinda Sarki Anssar ya aikata.

Mai martaba ya cigaba da magana "Tun daga lokacin Tokibi ta koma a masarautar Toro. Amma hakan ba yana nufin Masarautar Toro ta ci masarautar Bilyam da yaƙi ba, a'a ku gane ya sare hannun shi ne ya yi nasarar ɗauke Takobin, sannan kuma ba wai ana yaƙi akan takobin bane, hakan ya zama kamar cin amana ne."

Aymana ta share hawayenta "Amma Baba na ji ana faɗar an saka gasa ne, masarautar Toro ta ci gasar aka bata Takobin."

Murmushi yayi tare da faɗin "Sam ba haka bane, an fara hayaniya tare da rashin zaman lafiya a Daulolin mu, hakan yasa aka ɓoye wannan abin don rage zafin abinda aka aikata, idan da ba a ɓoye hakan ba gaba zata cigaba har ƙarshen ƙarshen mu."

Sultan ya jinjina kai "Me ya sa Sarki Assarul Ansar ya aikata haka, bayan kace masarautar tana daga cikin masarautun da ke da ƙarfin Imani."

"Idan ana yaƙi kowa ya kan yi abinda zai yi don ceto ɓangaren shi Sultan, hakan ba zai shafi Addinin shi ba."

Shiru suka yi na wani lokaci Mai martaba ya ci gaba "A haka aka gama yaƙi, kowa yana baƙin cikin abinda ya faru, tun daga wannan ranar Takobin gidannan ya fita ya koma hannun masarautar Toro, aka rinƙa kaiwa takobin hari, ganin yadda Masarautar Toro ya samu ɗaukaka da ƙarfin Izza ta dalilin Takobin. Hakan ya sa suka saka wa masarautar Toro kalmar ta fito daga Toron Giwa ne."

Sultan ya ce "Sam kuma sunan mai dace da masarautar da Sarki Assarul Ansar Amin ba."

Mai martaba ya ja numfashi "Na bar maku wani abun, shi sarki Assarul Ansar Amin shine sarki na Ukku, Sarki Amin shine sarki na farko, bayan shi akwai wani sarki Amin ɗin wato Sarki Amin na biyu, Sarkin yanzu Sultan Amin shine Sarki Amin na Ukku a masarautar Toro."

Aymana ta jinjina kai tare da faɗin "Baba Ina jin ba zan iya ba, ba zan iya mallakar Takobin nan ba, Sultan ne ya kamata ya riƙe ta ganin irin gwagwarmayar da Kakanshi yayi akai."

Cikin sauri Sultan ya matso "Sam bani da ikon hakan, ke ce ta cancanta ki riƙe ta, a kuma barta a ma'ajiyarta na ainahi."

Aymana ta matso tana faɗin "Sam ba zai yiwu hakan ba, kai ne zaka riƙe."

"Ba ni ba dai Aymana."

Zayayya ta kaure a tsakanin su, har suka rasa gane kansu, Mai martaba ya saka masu ido, har Aymana ta fara ture Sultan, sai lokacin Mai martaba ya daka mata tsawa.

Sultan ya daidaita nutsuwar shi tare da faɗin "Idan har an yarda na bata ne domin karan kaina, ba tare da wata manufa ba, to Takobi ya zama na Aymana, amma idan har ba a yarda da ni ba...

"A'a Sultan zan ce ya wuce." Cewar Mai martaba.

Aymana ta kalle su zata yi magana, Mai martaba ya dakatar da ita "Sultan ya baki Takobi, sannan kuma ta zama taki, babu wanda zayi iko da ita."

Aymana ta sunkuyar da kanta tare da tuno girman darajar takobin, ta jinjina kai "Na gode!"

Mai martaba ya cigaba da kallon Sultan ya ce "Alhamdulillah Sultan ko a iya nan na rasa rayuwata, burina ya cika, na daidaita tsakanin nahiyoyi guda biyu, sauran masu hurar hanci akan Takobin duk a ƙarƙashin ikon ka ne, don haka babu wani shakku akan ka haka itama Aymana. Ko da na haɗa Auren ku bani da tabbacin zan samu Farinciki irin haka, Amma ina godiya gareka Sultan, tabbas ka samu gini akan zane na kwarai, Allah ya tsare ka da tsarewar shi."

"Ameen." Suka amsa.

Mai martaba ya kalle ta "kije ki haɗa kayan ki."

Ta miƙe har takai ƙofa ya ce "Ki aiko wa Sultan da abin motsa baki."

Sunkuyawa ta yi ba tare da magana ba ta fice.

***
Ɗakin kaka ta wuce, dama ta sa Farida ta ida haɗa komai, ta zauna tana ba Kaka labari yadda sukayi da Mai martaba kaka ta ce "Ai ni nasan da komai, kawai na bar masu rawar murya ne suyi son ransu."

Aymana ta ce "Ni dai gashi inason zama dake Kaka amma yace Yau zan tafi, ina son maganganu dake masu muhimmanci, idan na dawo ɗaukar Takobi na zamu zauna."

Kaka ta zaro ido "kar ki kuskura, ƙafarki ƙafarta, ba sai kin dawo ba, hakan da zakiyi shi zai kwantarwa Sultan da hankali."

Aymana ta gyara zama suna cigaba da tattaunawa da Kaka, ana fitowa sallar la'asar Sultan ya danna mata kira akan ta fito.

Yayi Mamakin ganin Mayaƙan da ke wali a tsakiyar gidan har wajan motocinsu, sai da Aymana ta fito ne yaga Wani ɗauke da akwatin da takobin yake ciki.

Haka aka saka a mota, wannan tafiyar Sultan da Aymana basu haɗa mota ba, haka aka yi tawaga guda wajan tafiyarsu.

Gefin Magriba Suka isa masarautar Toro, to fa! Anan ake yinta, magauta zuciyoyinsu kamar zata buga, labarin dawowar Sultan ya karaɗe gidan.

Sai dai duk wanda akace mashi tare da Aymana ya dawo yana ciga mamaki, yayin da Ayda ta dakawa Jakadiyya tsawa "Ƙarya ki ki."

"Abin da uwar masu gida ta gano, shi ga ke sanarwa."

Tsaye ta miƙe tana yin ƙofar baya cikin gidan su, ta samu Goggo taje kaiwa Inna kwarmato, Inna riƙe da Baki, Waziri ya shigo har yana karo da buta, bai kula ba.

Ya maida farkin gidan ya buga da ƙarfi "Ai ko shi ne ya haife ni ba zan je tarar shi ba."

Ayda ta fashe da kuka "Wallahi Baba Sultan baya ƙaunar mu, akan Aymana zai iya komai, yanzu duk abinda ta yi, bai gani ba ya wanke ƙafa don ɗaukota."

Goggo ta ce "Ai sai da nace ma ku ba na tunanin Sultan zai saketa, ku ka saki jiki akan hakan."

***

Gimbiya Mai gado ta kalli Kuyangarta Fadiman ta ce "An dai haɗo shi da ita, amma ni na san Sultan takobin shi ya je ɗaukowa ba wannan jarabbbar yarinyar ba."

Yarima Saifu ya hankaɗo labule tare da shigowa ya fara kai kawo, tare da riƙe ƙugi yayi kwafa "Ya riga ya gane Yarinyar jigon shi ce shi ya sa, Amma wallahi ban da Aymana da tuni masarautar nan mun manta da anyi wani Sultan Amin, amma ko yanzu ba wai na bar shi bane, za ya sha mamaki na."

Gimbiya Mai gado ta miƙe ta ja hannun shi, tare da kallon faɗima tana mai bata umarnin ficewa.

***

Gimbiya Ummi ta kalli Mama ta ce "Ah to! ke da ya aika ma doguwar ta karda, in ɗakin amaryar sa bai tsaru ba hukunci kanki."

Saratu dake gefen su ta yi dariya "kai Amma wallahi Sultan yana bayar da maza, wai da a takardar cewa ya yi ki gyara mata ɗakin."

Mama ta kalleta "Ja can ki bani waje, ki ma je ki zauna da Aymana ta baki shirrikan riƙe miji kema ki riƙe naki kamar yadda ta riƙe Sultan."

Gimbiya Ummi ta ce"Bar ta dai mugani idan zama zai mata."

Saratu ta saka dariya "Ai kuwa na koma can da zama."

Kasancewar Lokacin sallar Magriba ne, Sultan Masallci ya nufa, Yayin da kuyangi da bayi suka nufo harabar gidan don tarar Aymana zuwa ciki.

Tunda ta ziro ƙafarta take jin wani irin Izzar mulki na bibiyar jikinta, hakan ya sa tafiyarta kanta ta canza, yayin da take kasa ɗaga baki wajan amsa gaisuwa, sai dai murmushi dake ɗauke a fuskarta shi ɗinma don akwai hasken fitulu ne ake gamewa.

Jakadiyya ce ta tare ta a ƙofa tana mai rusunawa "Barka da dawowa Uwar gidan Sultan, Sarauniyar matan Nahiyarmu, 'yar sarki kike Uwar magajin gobe."

Aymana ta gyara tsayuwarta tana waigawa ta kalli Jakadiya "Zan iya shiga ciki."

Da sauri ta buɗe mata ƙofa sai suka shiga, Farida tana riƙe da An-nur.

Tana zama Sai ga dakarun da suka rako su da akwatin takobinta, suna ajewa suka dawo bakin ƙofa sun tsayawa.

Aka cigaba da shigo da tulkun kayayyakin da Aymana ta dawo dasu, kowa yayi Mamaki, mutanen gidan sun tabbatar ba iya kayan sakawar da suka tafi da su bane hakan ya sa suka shiga tunanin kayan.

Sultan kuwa sai da akayi Sallar Isha'i ya shigo, bai fita gaishe da kowa ba, ya bari sai zuwa safe, baiyi mamakin rashin ganin Waziri ba, amma duk da hakan ya yi niyar Aikawa a ji ko Lafiya bai hanshi ba, Waziri ya laƙafawa kanshi ciwo.

Har wajan Ƙarfe tara na dare Sultan yana zuba ido yaga Ayda ta zo yi mashi sannu da zuwa Amma bai samu hakan ba, ranshi ya ɓaci sosai, ya kira Jakadiyya don Aikawa ta kirata, lallai sai ya koya mata hankali tare da sanar da shi muhimmanci da yake da shi.

Jakadiyya ta zube gaban shi tana mai gaisuwa Sultan ya ce "Uwar masu gida, ko Gimbiya Ayda ta san da dawowar Sultan."

"Allah ya baka nasara, ni ce na sanar da ita, A gafarceni."

Tsawon lokacin kafin ya ce "Ina son ganawa da ita."

Jakadiyya ta sunkuya, tana faɗin "Saƙonka ya isa kamar yadda umarta." Tayi hanyar ficewa.

Sultan yana kallo har ta kai ƙofa sai wani tunani ya zo mashi hakan ya sa ya kirata, ta dawo ta durƙusa.

"Barta za ta shigo zuwa anjima."

Jakadiya ta lalle shi tana son karantarshi, Sultan ya ja dogon numfashi "Ina so ki sanar a kwai taron murnar dawowar Gimbiya Aymana, akwai liyafar cin abinci da kyaututtuka, akwai biki da wasannin gargajiya da za'a gudanar saboda dawowarta."

Da sauri Jakadiya ta kalle tana washe baki, sai dai a zuciyarta ta tabbatar Ayda ta taƙulowa kanta.

Ganin tayi shiru ya ce "Sultan yana son ganin kowa ya halarci wajan, akwai tsattsauran hukunci ga wanda ya bijirewa Umarnin Sultan."

"Allah ya baka nasara, ai babu halittar a cikin gidannan, Allah ya huci zuciyarka, za a yi kamar yadda ka ce."

"ki sanar ƙarfe goma na safiya, za a gabatar da taron a ɓangaren harabar gidan tarihin masarautar nan."

"Allah ya ja kwanan ka."

Ta faɗa tare da ficewa, tun a ƙofa ya fara jin Jakadiya tana rangaɗa buɗa, ya miƙe yana shigewa ɓangaren ɗakunan shi cikin Izza.



*Haliloss.*
[11/24, 11:17 PM] AuntyHaliloss✍🏼: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ARBA'IN DA TARA 49*

*SIYYA COLLECTION* 07033111950

Ki na buƙatar HUMRA mai ƙamshi? *Nemi Siyya collection.*

Ki na neman TURAREN WUTA, Na jiki, kaya, da na tsugunno, kina son zama ƴar gayu saboda ƙamshi mai sanyi ? Nemi *Siyya collection*

Ina Amarya da uwayen gida dake son dawo da martabar Auren su *Siyya collection* na da ingantatun kayan gyaran jikin amare. Akwai kayan mata masu ciko da jiki da kuma saukar da ni'ima.

Kina son fatar ki tayi laushi da santsi tare da haske mai kyau? *Siyya collection* ta tanadar maku, light cream, whiterning cream da Glowing cream kala-kala.

Sabulun wanka masu saka fata haske, ingantattu da basu da illa. ki nemi *Siyya collection*

Supplement domin ciko da inganta Breast da hips, akwai na kyaran fata xalla, ba sa da illa ga lafiyar ku.

Don gyaran gidanku da tsabtar shi *Siyya collection* tana siyar da turaren mopping.

Ku dai ku Tuntuɓeta akwai sauƙin kuɗi, haka kuma muna tura kayanmu duk garin da kuke. *Siyya collection*
Call:-09136159778
Whatsapp 07033111950.



*Page 49*

Shigewa yayi yana yin shirin bacci, don akwai gajiya sosai a tare da shi.

Aymana kuwa mutanen da ke shigar wajanta ma ba zasu barta baccin ba, tana magana da Farida ta fara jin sanarwar taron da Sultan zaiyi, ta kalli Farida tare da ɗaga mata hannu akan tayi shiru tana son gane abinda ake sanarwa akai.

Da sauri ta miƙe tsaye tana dafe ƙirji Farida ta miƙe tana faɗin "Fatan na sara uwar ɗakina."

Da mmurmushi Aymana ta nufota, ta riƙe mata hannu "Me hakan ya ke nufi Farida."

"Ina ganin Sultan yana so ya ramawa kura aniyarta."

Ajiyar zuciya tayi sai dai kafin ta ƙara magana Farida ta ci gaba "Ina ganin Sultan yana son yin amfani da damarnan ne, ya gabatar da duk wani shagali da bai yi ba akan ki."

Aymana ta koma ta zauna "Lallai ina so shirina na gobe ya sha banban da kowace rana."

Ta kuma miƙewa tare da nufa sashen shi ta baya "Zan gana da Sultan yanzu."

A kwance ta same shi yana kallon sama, ya aza hannuwanshi a kirji, ta jima a tsaye a tunaninta bai san da zuwanta ba, hakan yasa ta ke ƙare mashi kallo cikin farinciki.

"Ko Gimbiya ta zaɓi tsayuwa akan kusantar Sultan."

Cikin dabarbarcewa ta shiga tare da zama bakin gado "Ni bansan me zance ba Sultan, akan dawowa ta har sai an yi wani tar...

Zaune ya tashi "Ba na buƙatar jin komai daga gare ki, ina so ki halarci taron ne?"

"Shi ne buƙatar ka?"

Ya ɗaga mata kai, Aymana ta matsa ta riƙo hannun shi "Na gode Allah ya taimakeka."

Ya saka hannu yana janye ɗankwalin kanta, ya fara shafa gashin kanta "Ko mai za a yi domin ki, Sarauniyar matan Nahiya, 'yar Sarki a Masarautar Bilyam, ke ɗin matace ga sarkin Babbar masarauta, duk da yanzu a zuciyata ina ƙasƙantar da masarautar san...

Hannunta ta sa tana rufe bakin shi "Kar ka fara haka sultan, Babu wata masarautar kamar ta ka, komai na kane Sultan, kai ne mai masarautar da ke da Takobi."

Ya kai mata sumba akai "Girman naki ne Aymana, na bar shi akan ki."

Ta yi murmushi tana kwantawa gefen shi, jima ya zame jikinshi, yana mannata a ƙirjinshi, sun koma fara wata firar yayi magana ya ji shiru, yana kallon ta yaga har bacci ya ɗauke ta.

***

Lokacin da Ayda ta tsinkayi zancen taron, ta shiga kaɗuwa da ta shin hankali, ta fara wurgi da kayan jerin ɗakinta, Kuyanga Hassatu ta riƙe ta tana bata haƙuri.

Ayda ta fincikar da ita gefe, tare da daka mata tsawa "Ba zan yi haƙurin ba, ta ya zan yi haƙuri, me ya sa Sultan yake wulakanta ni, don mi zai ringa ɗaga darajarta fiye da tawa?"

Jakadiyya ta ɗago labule tana shigowa Ayda ta kalle ta "Jakadiyya!"

"Allah ya ja kwanan ki."

"Ina so ko ta halin yaya kar taron nan ya yi. Idan kuwa har hakan ya faru."

Ta duƙa gaban Jakadiya, Jakadiya ta sunkuyar da kanta ƙasa, ta tabbatar Ayda tana neman saka kanta tsaka mai wuya, sannan kuma ta saka su su duka, musamman yadda taga Sultan yana jadda maganar taron gashi tana da yaƙinin itace ta tungura Sultan har ya shirya taron don bata haushi.

Miƙewa Jakadiya tayi, za ta bar ɗakin, Ayda ta kalle ta "Kin fahimce ni?"

Jakadiya ta juyo tare da sunkuyawa "Hakan kamar an gamane, kasancewar kuyangi bayi barori da masu hidimtawa a gidannan duk a ƙarƙashina suke, shi ya sa suke daraja ni ta hanyar kalamai."

Ta ja dogon Numfashi "Sultan kan shi lokuta da dama yakan karramani ta hanyar kirana da Uwar masu gida, shi kan shi na akan ƙaramin abu yake tsawa gare ni ba, kin ga kenan duk wanda zan sa yayi aikin da kika sakani a gidan nan dole ya yi."

Ayda ta jinjina kai sam bata gane inda maganar Jakadiya ta nufa ba, a kaikaice Jakadiya ta mata kashedi akan kalaman da take mata amma ta kasa ganewa.

Ficewa ta yi cikin ɓacin rai ta nufi ɓangaren su, ta samu kuyanga Baba tana ɗan dudduƙawa zata shiga ɗaki, ta ja tsaki tana fara kai kawo.

Baba ta ce "Lafiya kuwa Jakadiya?"

"Gimbiya Ayda tana wasa da matsayina a gidannan." 

Tayi magana tana zama Baba ta matso tare da tambayarta me ya faru, Jakadiya ta kwashe ta sanar da ita.

"Lallai kuwa ba ta san ina ne yake mata ciwo ba, son nuna iko amma ba a iya ikon ba, shi ya sa Gimbiya Aymana ta ke juya kowa son ranta."

"Ko kin sani saboda bata je yi mashi sannu da zuwa ba yaji haushi." 

Baba ta taɓe baki "Ba abinda ta iya, Ai ƙara da yayi mata haka."

"Gimbiya Aymana ta iya bida Sultan kafa-kafa."

***

Lokacin da Sultan ya dawo Sallar Asuba, ɓangaren Gimbiya Ummi ya nufa don gaida ita, sun ɗan yi fira ya miƙe zai fita ya juyo tare da sunkuyawa.

"Ina neman mantawa, Allah ya ja kwanan ki, muna son ki halarci taron da za ayi zuwa anjima."

Murmushi ta yi tana kaɗa kai, Sultan ya gane nufin ta, ya koma ya zauna ya riƙo hannunta "Ko da laifi a cikin abinda Sultan yake shirin aikatawa."

"A'a'a sam babu Sultan, ai kowa yana so a kyautata masa, ita me yasa ba za a kamanta mata abinda ta yi ba."

"Na gode Allah ya taimakeki."

"Allah ya baka nasara Sultan.

"Ameen."

Yana tura ƙofar ɗakin shi, ya samu Aymana ta hargitse ɗakin duk ta fitar da wasu manya-manyan akwatina tana ta fitar da kaya, kan gadon ta jera Alkebbobi taba ware wasu shaddoji.

Ya zauna gefe tare da faɗin "Me ki yi haka?"

"Ina son fitar da kayan da zaka saka."

Murmushi yayi ya miƙe tare da ruƙo hannunta "kije ki yi naki shirin, ina so mu shirya da wuri."

Aymana ta ce "Ka gama naka kafin nawa."

Hanya ya nuna mata "Na hutar da ke. Amma ki nuna min kayan da kika fitar."

Aymana ta ware kayan akan kujera, ta yaye na kan gadon, ta aje tare da faɗin "Idan anjima zan so na mayar da komai yadda yake."

Ta fito bakin ƙofa sai dai kafin ta ida fita Ayda ta shigo, Aymana ta yi saurin ja baya tana bata hanya tare da faɗin "Barka da shigowa Gimbiya."

Sai lokacin Sultan ya ɗago yana kallon Ayda wacce daka ganta kasan babu sukuni a tare da ita, tsayawa tayi tana ɗan bin Aymana da kallo, ta lura da kyan da ya ƙara baiyana a tare da ita.

Ta kawar da kanta, akwai magana sosai a bakinta, ta juya ta kalli Sultan, Aymana ta raɓa zata wuce ganin hakan Ayda tayi saurin cewa "Sannu Dai Gimbiya."

Aymana bata juyo ta wucewarta, Sultan ya miƙe tsaye yana buɗe wata loka zai fitar da agogon da zaiyi amfani da shi.

"Sannu da dawowa."

Sultan yayi kamar bai jita ba, yana ɗan tunani kaɗan sai kuma ya juyo "Na yi tunanin ko Gimbiyar gidan nan bata da lafiya."

"Saboda me?"

"Na ji ta shiru."

"Amma ai baka nemeni ba."

"Ba ki ji motsin dawowar Sultan ba."

Ta yi saurin kawar da zancen "wai nan duk kayan miye haka, naga an hargitse ɗakin, kamar ana shirin hawa."

Sultan ya aje agogo akan mudubi, ya je wajan wata ma'ajiya yan ɗaukar takalmi, Ayda ta ce "Me dalilin taron nan Sultan, ba fa taron wani abu bane na dole, da ace haihuwace ko cikine da ita, sai...

Sultan ya ɗago ya kalleta "Na sa Jakadiya ta sanar akwai hukunci ga duk wanda bai je wajan ba."

"Amma Sultan wanann fa wankan gidane kawai taje, Ni  ban taɓa jin masarautar da aka yi kalar...

"Dakata!"

Ayda ta ɗan ja baya, Sultan ya cigaba da aikin shi tana tsaye ya zauna "Kar ki haɗa Masarauta ta da sauran masarautun nahiyar nan, wannan izinina ne, iko nane, duk abinda nake so zan yi."

Ayda ta yi tsaye ta kasa magana Sultan ya fara nazari kafin ya ce "Sultan zai shiga wanka, ko da buƙatar wani abu?"

"Babu." Ta ce ya miƙe tsaye ya nufi hanyar ban ɗaki, Ayda ta juya ta fice, ya san inda Aymana ce duk ɓacin rai ba zata bari ya shirya kan shi ba.


***

Ƙarfe goma saura Mutanan gidan suka halarshi ɓangaren tarihin gidan wanda aka ƙayatar da kwalliyar sarauta da kujeru mabanbanta.

Aka samar da wajan zama ga kowa hatta bayi da kuyangi akwai wajan zaman su saman wani ƙaton kafet.

Waziri, Baba galadima, Baba Magayaki, Yarima Saifu da sauran wasu daga masu riƙe da masarautun gidan. Duk sun zazzauna a muhallinsu.

Bayin da kuyangi yaransu da tsofaffi sun wajan iya masu rakiyar Gimbiyoyine basu iso ba.

Mama da Goggo suna jere akan kujera, yayin da Innar Ayda take gefen Goggo, da wasu sauran matan gidan.

Gimbiya Mai gado tana Zaune akan kujera sai dai kujerar kusa da ita babu kowa, domin zuwa lokacin Gimbiya Ummi bata iso ba.

Jakadiyya ce ta rako Gimbiya Ummi saboda tana son bata sako wajan Sultan kafin ta fito.

Gaba ɗaya wajan kowa ya hallara, sai wani kiɗan kakaki dake dake tashi ƙasa ƙasa.

Tsohon Sarki ne tafe da fadawanshi, Ganin lokacin ya kusa cika.

Anan wasu manyan mata su Ukku da Alkebbu masu tsari da ado na burgewa suka shigo wajan, da nasu kuyangin, Gimbiya Ummi ta miƙe tana nufarsu tana tarbar su, ta fara neman kuyangi don nuna masu wajan zaman su.

Ta na faɗin "Sannun ku da zuwa, ban yi tunanin ganin ku ba ganin saƙo ya sameku cikin ƙurewar lokaci."

Wacce ta ɗan fisu shekaru ta ce "Haba Gimbiya gayyata daga Masarautar Toro, ai ya zama dole a amsa...

Ɗayar ya katseta "Me amfanin masarautun mu idan ba su halarci taron bikin Matar Sultan ba."

Murmushi Gimbiya Ummi tayi aka kai su wasu kujeru da aka ƙayatar, Gimbiya Mai gado tayi mamakin yadda har Gimbiya Ummi ta samu damar gayyatar matan sarakunan masarautun kusa dasu.

Ayda kuwa tana ɗaki tana Aiken kiran Jakadiya don jin ina zancen su ya kwana, Jakadiya ta kalle Hassatu ta ce "Ki sanar ba ki ga Jakadiya na."

Hassatu ya kalleta zatayi magana ta ce "Ko kin ganni ne?"

Cikin sauri ta kaɗa kai ta na juyawa, Jakadiya tayi saurin barin wajan tana nufa ɓangaren Sultan ta ja tunga bakin ƙofa.

Sanye take da wani tsadadden leshe launin baƙi yana da ratsin ja da yarhin fari fari a jikinshi, takalmin ƙafarta baƙine sawo ciki na yadin karan-miski, yana da kwalliyar ja a jikinshi, 'yan kunne da Awarwaron zinari ne manya-manya a jikinta.

Farida ta aza mata wata Farar Alkebba dake da rashin ja a jikinta, alkebbar tana da tsayi sosai har tana jan ƙasa daga baya.

Ta aza hular Alkebba, ta juya tana ɗaukar hular sarautar da Sultan ya bata, ta aza a sam.

Farida ta yi murmushi tare da faɗin "Allah ya ja zamanin uwar ɗakina Lallai yau zaki ƙayatar da mutanen gidan nan.

Ta ɗaga ƙafa tana fara tattaki, sarƙoƙin ƙafarta suka soma ƙara tare da kwas-kwas na takalminta, Farida ta bita da turare kamar tana mata wanka dashi, Aymana wannan lokacin ta ɗaure fuska tare da canza salon ta, ta na tako cikin isa, izza ta taƙama.

Fitowa sukayi farabar gidan tare dai-dai lokacin da Jakadiya take wage murya wajan kirari ga Sultan da ke fitowa.

Aymana ta kalleshi tayi saurin Sunkuyar da kanta ya cigaba da tako cikin shigar taƙama ga wasu kayan kwalliya da ya ɗaɗaure jikinshi kamar mai shirin hawan doki, alkebbar da ya ɗora akai farace, sai dai tashi bata da ratsin komai a jiki dai aikin sarauta da aka yi mata.

Aymana ta kalli Farida "Ki sanar da Aisha idan ta gaba Shirya An-nur a ƙara so da shi."

Sultan yana dai-dai zuwa wajan da take tsaye ta ɗan sunkuya tare da ja baya don bashi hanya.

Yana wucewa Aymana ta rufe bayanshi, fadawa da kuyangi suka maye masu baya, Jakadiya bakinta yaƙi yin shiru, suna zuwa ɓangaren Ayda sai taga ɓangaren a rufe, hakan ya tabbatar mata da lallai tana wajan kenan.

Suna tunkarar wajan makaɗa da masu busa suka fara canza salonsu Maroƙa suka kama kirari, gaba ɗaya wajan aka miƙe, tare da sanarwar zuwan Sultan da Gimbiya Aymana.

Wannan lokacin Ayda bata yi sanya wajan miƙewa ba, Sultan ya ɗan ware ido kaɗan yana nemanta, Yayin da ake nuna mashi wata kujera a bayan shi.

Yana hawa matattaƙalar wajan kujerar Uzairu yayi saurin matsowa yana ɗan sunkuyawa tare da yiwa Aymana Magana.

Cikin sauri Aymana ta kalle "Me hakan ya ke nufi?"

"Ba mu da lokaci Gimbiya."

Aymana ta yi saurin matsawa wajan Sultan tare da sunkuyawa kan kafaɗarshi. Gaba ɗaya mutanen wajan suka maido kallon su gare su.

Sultan ya sunkuya yana jinta, babu wata maganar kirki sai kame-kame da take yi, ya kalleta tare da bin hular sarautarta da kallo.

Ya murza bakin shi kaɗan "Bana jin ki"

Ta kama inda-inda "Allah ya ya Taimake ka, kamar zaiii fi mu mu fara gaishe da baƙin mu kafin ka zauna."

Wani irin kallo yayi mata, Aymana ta janye jikinta, ta na ware ido don neman Uzairi.

Gaba ɗaya ta rikice, hankalinta ya tashi bata so wani abu ya samu Sultan.

Cikin sauri Jakadiya ta nufota ganin ba nutsuwa tare da ita "Yanayin Gimbiya ya sauya akan salon shigowarta."

Cikin sauri Aymana ta fara neman Daidaita nutsuwarta, Sultan kuwa lokacin har yakai wajan karagar shi da zai Zauna.

Waziri ya fara murza hannuwa alamar ya ƙagara, Yarima saifu ya kalli Mahaifiyar shi daga nesa tare da sakar mata shu'umin murmushi.

Uzairu ya sunkuya tare da faɗin "Ina tsoron Sultan ya zauna kujerar can."

Aymana ta dafe kanta cikin wani irin yanayi "Ki dakatar da shi."

Aymana ta yi saurin nufarshi, Dai-dai Sultan yana shirin zama, yadda yaga ta taho hakan ya sashi tsayawa tare da binta da ido.

Aymana idanuwanta sun rikiɗe, suna neman zubar da kwalla, Sultan yana ganin hakan ya sauko mataƙala ɗaya, yana mai da hankici ya goge fuskarshi.

Baba Galadima ya nufo Sultan da sauri, dai dai lokacin da Aymana ta sunkuya gabanshi.

"Allah ya huci zuciyar Sultan a gafarceni, banyi don son canza ra'ayin Sultan ba."

"Me ki ka Aikata Aymana."

"Ina so mu fara yin maraba ga baƙinmu kafin zamanmu." Ta ƙarashe maganar da zubowar kwallarta cikin sauri Sultan ya kauda idon shi yana kallon Baba Galadima kafin ya juya zai koma mazaunin shi.

Lokacinne mutane suka fahimci abinda ke faruwa, Gimbiya Ummi ta kalli Mama tana yafitota da hannu, tare da nuna mata taje taji abinda ke faruwa.

Mama ta na isa, ta ruƙo hannun Aymana, ganin yanayin da take ciki, daidai Sultan zai Zauna cikin ƙaraji Aymana ta fizge hannunta tare da faɗin "DAKATA!"




*Haliloss.*
[11/24, 11:17 PM] AuntyHaliloss✍🏼: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA HAMSIN. 50*

*SIYYA COLLECTION* 07033111950

Ki na buƙatar HUMRA mai ƙamshi? *Nemi Siyya collection.*

Ki na neman TURAREN WUTA, Na jiki, kaya, da na tsugunno, kina son zama ƴar gayu saboda ƙamshi mai sanyi ? Nemi *Siyya collection*

Ina Amarya da uwayen gida dake son dawo da martabar Auren su *Siyya collection* na da ingantatun kayan gyaran jikin amare. Akwai kayan mata masu ciko da jiki da kuma saukar da ni'ima.

Kina son fatar ki tayi laushi da santsi tare da haske mai kyau? *Siyya collection* ta tanadar maku, light cream, whiterning cream da Glowing cream kala-kala.

Sabulun wanka masu saka fata haske, ingantattu da basu da illa. ki nemi *Siyya collection*

Supplement domin ciko da inganta Breast da hips, akwai na kyaran fata xalla, ba sa da illa ga lafiyar ku.

Don gyaran gidanku da tsabtar shi *Siyya collection* tana siyar da turaren mopping.

Ku dai ku Tuntuɓeta akwai sauƙin kuɗi, haka kuma muna tura kayanmu duk garin da kuke. *Siyya collection*
Call:-09136159778
Whatsapp 07033111950.

*Page 50*

Cak ya tsaya yana juyowa, ya kalli Mama da take ƙoƙarin tambayar Aymana abinda yake faruwa, hakan ya tsaɓa zuciyarshi sai lokacin ya fara tunanin abinda ke damun Aymana, cikin rashin jin daɗi ya nufe ta, ba ya son abinda zai shafi matarshi.

Cikin taƙama ya tsaya, sai dai bai iya magana ba saboda izza, sai shan gabanta da yayi fadawa suna binshi, ya fara durƙusawa kujerar gabanshi wanda Mai martaba ne da mutanenshi.

Sai lokacin ya kula ashe hankalin Mai martaba yana kan Aymana da ke sauke ajiyar zuciya.

Ta Sunkuyar da kanta cikin jin daɗi tare da son gage kwallarta kar mutane su gani, ta bi nayanshi tana duƙusawa gaban Mai martaba dake dafa kafaɗar Sultan.

Sun jima kafin suka miƙe, lokacin kuyanginta suka matso itama suna take mata baya.

Ta zame jiki tare da barin shi, ta dawo wajan Uzairu suna magana "Ka canza kujerar, duk wanda ya tambaye ka dalili ka sanar nice na bada umarni."

Uzairu ya sunkuya yana faɗin "To Ranki shi daɗe."

Sultan lokacin yana gaban Gimbiya Mai gado, ya juya yaga babu Aymana babu dalilinta, ya yi ƙoƙarin ɗagowa sai ya hangota tana magana ta Uzairu.

Kafin ya nufeshi da sauri, haka suka ci gaba da gewayawa, gaba ɗaya bakin suka gaisa, Haka suka nufo mazaunin su, a gefe kaɗan Kujerar Ayda ce zaune wadda tuni haushi da ƙululun baƙin ciki ya gama turniƙeta.

Sultan ya matsa gabanta, ya ɗan sunkuya yana kallon fuskarta, Ayda ta kawar da kanta kefe, cikin sauri ta juyo kar Sultan ya mata fatafata.

Murmushi ya yi don ya fahimceta, ya sa hannu yana riƙo khairat dake saman cinyarta, yana wasa da hannunta.

Aymana ta zo tana sunkuyawa ita ma, cikin salon kissa ta ce "Sannu da zuwa Gimbiya."

"Yauwa." Cewar Ayda, Sultan ya miƙe yana nufa matattaƙalar da kujerar shi take.

Dai-dai lokacin ya ga Uzairu ya mayar da kujerar farko gefe, yana dai-daita sabuwar da ya kawo.

Cikin rashin fahimta yake kallon su, Sunkuyawa sukayi da girmamawa, Sultan ya hau fadawa suna gewaye shi, kallon tuhuma yake wa Uzairu.

Uzairu ya nuna mashi kujera, ya gyara rigarshi tare da zama.

Yana zama ya mayar da kallo shi kan Aymana wacce ta ke zaune saman kujerar da ke kallon Ayda, ta saka hannuwanta biyu ta rufe fuskarta tana sauke ajiyar zuciya.

Sai lokacin ya fara tunanin tabbas akwai wani abu, ya kalli Uzairu lokacin da suke kamawa zasu fitar da kujerar da suka kawar.

Waziri miƙe tsaye yana huci, cikin jin haushi da zafin zuciya bai san waye ya faɗi masu akwai wani abun da suke shiri ga Sultan ba.

Yarima Saifu yayi saurin riƙe shi "Kar ka je, kana zuwa zasu fahimci wani abu."

Lokacin aka fara gabatar da taron tare da shirye shiyen abubuwan da za a yi a wajan.

Farko masu wasa da kura suka fara, hankalin kowa yana kansu, sun nishaɗantar da wajan sosai yadda suke kokoyi da kuraye a filin.

Suna gamawa aka fara shirin akan dalilin taron na Aymana, wani irin daɗi take ji duk girma da yawan mutanen wajan sun taru don ita, wata irin Izza take ji da sarautar da ke jininta

Anan Sultan ya amsa abin magana don yin jawabi, bai yi wani magana sosai akan taron ba kawai yayi murna da dawowar Aymana ne sannan ya mayar da jawabin shi akan zaman lafiya sosai ya faɗaɗa magana akan hakan.

Daga ƙarshe ya tabbatar da Maganar Hausawa ta zaman lafiya ya fi zama ɗan sarki, ya yi Murmushi yana kallon mutane tare da faɗin "Ya fi ma Sarkin kanshi."

Kowa ya ji daɗin jawabinshi, amma banda magauta wanda gani suke yayi ne domin su.

Ya kalli wani bafaɗe yana mashi umarnin fito da kyaututtukan Aymana.

Anan fa hankalin kowa ya koma kansu, duk a ka ruɗe da ganin akwatina da ake saukewa yana tsaye fadawa suka fara buɗewa kayan sakawa ne kala-kala na sarauta kowane da haɗin su,. Wasu Alkebbu duk na yadin karan-miski ne, sunsha Ayki sosai.

Ga zinarai na kwalliya kala-kala masu tsadar gaske.  Aymana duk yadda take tunanin ya mallaki kaya makamantan hakan wanann lokacin dai da ta girgiza.

Lokacin Aka kawo mashi wani kambun girmamawa ajikin kambun Sunan sarautar ta ne, aka bata izinin zuwa ƙarɓa.

Aymana ta miƙe cikin Izza tana satar kallon Ayda da gefen ido, Farida ce tayi saurin nufa tana maye mata baya, Ta ɗan sunkuya gaban shi, Sultan ya miƙa mata, Aymana ya amsa tana rusunawa, ta ɗaga kambun sama tana Murmushi.

Ƙiɗa da busa kawai ake yi, kowa yana jin daɗin shirin, Sultan ya koma ya zauna, Aymana ta gangaro ta na komawa mazauninta.

Aka ba Wawan Sarki waje don ya gabatar da wasan shi, Wawan Sarki wani mutum ne guda da kan yi abubuwan ban dariya don ba Sarki dariya, yana da ikon yin komai don sa sarki dariya amma banda taɓa sarkin.hakan yasa ake kiranshi da Wawan Sarki. 

Hankalin kowa yana wajan yayinda Sultan ya murtuke fuska, Aymana ta kalle shi tana son fahimtar shi.

Wawan Sarki ya kama maganganun shi na wasa da abin dariya, kowa na wajan dariya yake amma banda Sultan da Aymana da suke satar kallon juna.

Wawan Sarki ya koma yayi tagumi yana tunanin abinyi don saura mintina Ukku lokacin shi ya ƙare.

Ya juya yana gyara tafiyar shi yana salon tafiyar Sultan, ya ɗaure Fuska, ya juya yana yin abubuwa kamar ya amsa gaisuwa, yana kwaikwayon yadda Sultan yake ɗaure fuska tare da ɗaga hannu idan ana gaida shi.

Yana tafiya yaja ya tsaya yayi alamar cire gilashi yana kallo ƙasa-ƙasa, Ya sauke murmushi tare da faɗin "Barka da shigowa Gimbiyar Sultan."

Gaba ɗaya aka bushe da dariya Sultan har haƙoranshi suka fito, Cikin Mamaki yake kallon Wawan Sarki, bai san waye ya faɗa mashi yadda yake tarar Aymana ba.

Gaba ɗaya aka saka ihu, Wawan Sarki ya sunkuya yayi gaisuwa ga Sultan, Sultan har lokacin Murmushi yake yi, yana juyowa sai ga Farida tsaye gaban shi tana miƙa mashi wata 'yar jaka da sulallar zinari tace "In ji Gimbiya Sultan."

Ya koma yayi godiya, Aka kuma ba Sultan damar magana, ya fara jawabi akan abinda ya shigewa masarautun Nahiyoyin su duhu akan kyautar da takobi da yayi.

Matan sarakuna da suka halarci wajan sunga yadda ake taƙama da son Gimbiyoyi.

Lokacin aka ɗan yi kiɗan korotso mata suka yi rawa sosai, kafin Aka fara neman Aymana akan tayi jawabin godiya.

Aymana ta tsaya tana gyara alkebbar jikinta ta fara kallon mutanen wajan tana murmushi, lokacin Ayda ta duƙar da kanta ƙasa.

Aymana ta fara godiya tare da nuna jin daɗin ta juya tana kallon Sultan "Komai ya kan samu bisa mabanbantan dalilai, tare da sanadi, amma ni nawa sanadin ya samo asali daga Sarkin sarakuna ne Sultan, Ina godiya tare da jinjina gare shi, ina mashi Addu'a alkhairi tare da tsari daga magauta."

Ta ja dogon numfashi "Jinjinar ban girma ga Mai martaba, tsohon sarkin da ya ke jajircewa wajan tallafawa tare da tagazawa garemu, godiya ga Baba galadima da Baba Waziri da suke tsayuwar tsayin daka ganin cigaban mu." Da biyu tayi wannan maganar.

Ta juya tana kallon Baba magayaƙi "Da taimakon ka Takobin gidannan ya damu tsaro har zuwa wannan lokacin, Muna godiya gareka Baba maga yaƙi. Sannan ina son yin amfani da wannan damar wajan neman Izinin Aiwatar da wani abu."

Ta sunkuya tana kallon Sultan fadawa suka ce "An baki dama."

"Ina son rakiyar mahukunta gidannan da shi akanshi Sultan zuwa ɓangaren shirri inda acanne ma'ajiyar Takobi take."

Hayaniya aka kamayi Sultan ya yiwa wani raɗa, yana miƙewa Aymana tace "Muna da baki matan sarakuna suma ina son rakiyar su."

Haka duka manya suka miƙe, suna fitowa Aymana ta bi bayan Sultan su Baba Waziri ana biye har ana harɗewa.

Ayda tana zaune kan kujera, Goggo ta ce "Ke maza ki je ki gano mana abinda ke faruwa."

Abakin ƙofar ɗakin takobin suka samu Dakaru tsaitsaye suna jiransu, ga wani sabon akwatin takobi da ke aje gaban su.

Aka gewaye Aymana, Mai martaba ya ce "Muna jinki Aymana."

Ta buɗe akwatin ta ɗago takobin tare da wani hatimi, ta sunkuya gaban Mai martaba "Na ji daɗin kyauta daga Sultan, hakan ya sa na sakawa takobin hatimin sarautata, tare da maido Takobin don ajiyeta a ma'ajiyarta."

Sultan ya kalleta yana kallon takobin, ta nufeshi tana nuna mashi sunan sarautarta ne aka ratayawa takobin.

Murmushi kawai yayi Mata Aymana ta nunawa kowa. Wani irin yanayi ya shigi waziri, Lallai yarinyar ta raina hankalinsu, kenan ta na son ɗaukaka tata darajar ne a nahiyar su.

Kowa ya gamsu da maganar Aymana, haka aka shiga ɗakin da takobin suna fitowa Aymana ta ta ja baya kaɗan.

Ta ce "Ina tunanin na yi mantuwa a ciki."

Ta shiga tana dawowa, lafiya lau ta shiga, ta ce Sultan take son ya ɗauko mata saboda .

Sultan ya kaɗa kai bai san dalilinta nayin hakan ba, ta kalli Baba Maga yaƙi tace "Baba maga yaƙi ko za ka bi Sultan ciki?"

Baba maga yaƙi ya nufi ƙofa, sai dai yana tunkarar ƙofar ƙofar ta rufe, Gimbiya Ummi ta yi saurin riƙeta "Aymana Sultan yana ciki fa."

Aymana ta kalli Baba waziri ta ce "Baba waziri ne da Yarima Saifu zasu shiga yanzu."

Sukayi duk tsayuwar duniya ƙofa taƙi buɗewa, Aymana ta sauke murmushi "Ki Kwantar da Hankalinki Gimbiya Ummi Sultan zai fito a lokacin da yake so."

Mai martaba ya harɗe hannuwa a ƙirji, ƙofa ta buɗe Sultan ya fito yana kallon aimana, Gimbiya Ummi ta sauke ajiyar zuciya.

Aymana ta ce "Allah ya taimaki Mai martaba ko za ka shiga."

Mai martaba ya ja hannun Maga takarda sukayi tsaye shiru ƙofa taƙi buɗewa, Aymana ta ce "Maga takarda ya dawo."

Mai martaba yana tunkarar ƙofa ta buɗe bai shigaba ya dawo ya kalli Aymana, Aymana ta yi murmushi, "Sultan, Mai martaba sai wasu daga magadan takobinne kawai zasu iya shiga. A yanzu mu Ukkune zamu iya shiga ɗakin, Magadan takobin kuwa sai sunyi hankali ne zasu fara iya sarrrafa ƙofar."

Mai martaba ya jinjina kai kenan Aymana ta canza tsarin komai na ɗakin "Ta yaya hakan zai kasance Aymana."

Murmushi tayi tana jinjinawa Kaka tabbas Kaka jajirtacciyar tsohuwace da kan ɗora mutum akan hanya, zata yi magana Sultan Ya ce "Babu buƙatar hakan Allah shi taimakeka."

Haka suka juya don komawa filin taron, matan sarakunan sunyi mamaki, a tunanin su awannan lokacin babu wani sihiri da zai yi tasiri irin haka.

Suna komawa aka sanar da mutanan wajan abinda Aymana ta Aiwatar, sun jinjina mata sosai tare da tabbatar da ɗaukakarta.

Ta amshi abin magana ta cigaba da jawabi "Sarautar sarauniyar matan nahiya ba hakan yana nufin zama don kama hannuwa ba, a'a a wannan lokacin Sultan kana da wani aikin a gaban ka."

Sultan ya ɗago yana kallonta "Akwai yankin haraji da zaka rinƙa bayarwa wanda lallai da shi zani gudanar da kula da matan nahiyar mu, duba ga yanayin halin da mata suke ciki a yanzu."

Ta yi maganar yana sauke ajiyar zuciya ta sa hannu ta cire hular yana dubawa "Sarautata ba zata tafi ba har sai na tabbatar da jin daɗin matan da ke wannan Daular ta mu. Da izinin Ubangiji hakan zai fara cikin wannan lokacin Muna neman goyon bayanka Allah ya baka Nasara." Ta faɗa tana sunkuyawa.

Ayda ta miƙe tana dudduƙewa ba zata iya zama har a ida taronnan ba, idan kuwa har ta zauna tabbas zuciyarta zata iya fashewa.





*Haliloss*
[11/24, 11:17 PM] AuntyHaliloss✍🏼: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA HAMSIN DA ƊAYA. 51*

Aymana tana kallon fitar Ayda ta soma wani murmushin mugunta ko ba komai dai yanzu ta san ta gama fahimtar Sultan na ta ne, ita ce yake so.


Wani tunani yazo wa Aymana ta fara magana akan Baba Maga yaƙi, akan jajircewa da yake wajan tsoro ta ɗora da cewar "Saboda jajircewar shi na akwai kyaututtuka da za a gabatar gare shi, da kambun girmamawa, haka kuma a ƙarƙashin sarautar Gimbiya zai rinƙa amsar wani kaso bayan wanda yake amsa a yanzu." Aymana ta yi hakanne sanin kewar lallai mutanen masarauta kamar kaji suke sai ana watsa musu tsaba. Wani daɗi Baba Maga yaƙi yaji jin yadda Aymana take kambamashi a wajan taron.

Ta cigaba da jawabi, ta kuma yin godiya  daga ƙarshe ta nemi Mai martaba da yayi magana ko akwai wani ƙarin haske a jawabinta.



Mai martaba kuwa maganganun shi kaf na kwarin guiwa ne, tare da tabbatar da matsayin Aymana a gidan da kuma nahiyar su.

Hakan ya ƙara ɗaga hankalin su Yarima Saifu, Baba Maga yaƙi kam wannan lokacin ya saduda akan komai, yana da tabbacin Aymana tana akan gaskiyarta ne, ko da can ba wai yana gudunta ba ne a'a yana goyon bayan 'yan uwanshi ne, amma wannan lokacin ta riga ta gama dashi ba zai taɓa barin a haɗe kai dashi a aikata wani mugun abu ga takobin ta ba.

Haka aka tashi taro masu farin ciki sunayi masu baƙin ciki suna kwasar ɓacin zuciya.

***

Gimbiya Ummi ce zaune gaban Maimartaba magana suke akan Aymana da yanayin yarinyar Mai martaba ya ce "Tun yaushe na sanar da ke zata zamar ma Sultan bango, kina ganin yadda ta tabbatar bai zauna kujerar da suka aje mishi ba."

Murmushi ta yi "Tabbas na yarda, na kuma yarda da hakan, Allah ya kara tsare mana su."

Sultan ya yi sallama yana shigowa falon, Ya yi saurin durƙusawa "Allah ya taimakeki na je wajan ki, aka ce kina wajan Mai martaba."

"Allah ya ja da ran Sultan bari Mai martaba ya baka waje ka gana da ita." Yayi maganar cikin salon zolaya.

Sultan yayi saurin matsawa gaban shi "Ayi min Afuwa, ina mai tuba gareka."

Mai martaba yayi dariya "Fatan komai lafiya."

"Lafiya kalau Gimbiya"

"Muna nan muna firarku, Ban taɓa tunanin Aymana zata fita da takobin ta dawo da shi  nan gidan ba."

Sultan ya ja dogon numfashi "Ni nasan zata dawo dashi, amma nayi tunani kala-kala, hakan ya tabbatar yanzu zata kwantar da hankalinta ta gane babu wata masarauta da tafi ta Sultan ɗin ta." Yayi maganar da cijewar Fuska, Gimbiya Ummi ta ce "Haka ne."

Mai martaba ya ce "Zuwa yanzu hankali na ya kwanta, burina ya cika akanka Sultan, ko yanzu na rasa rayuwata bana da wata damuwa akan mulkinka, sai dai na maka fatan nasara har ƙarshen ta ka rayuwar."

Sultan ya riƙo hannun Mai martaba "Tabbas ka zamo mahaifi na gari ga yaranka, ka nuna ƙauna ga kowa sai wanda ya bijire maka, Mai martaba na gode da soyayyarka garemu, insha Allah muna tare har...

Dariya Yayi yana kaɗa kai, Gimbiya Ummi ta goge 'yar kwallar dake zubar mata, Sultan ya ce "Ba lokacin kuka bane Gimbiya, wannan lokacin farin ciki ne."

Haka suka cigaba da firar su cikin jin daɗi da fahimtar juna.

***

Baba Waziri ne yake rabka uwar sallama a bakin ƙyauran gidan Baba Maga yaƙi, ya fito tare da faɗin shigo mana.

"Ba shigowa na zo yi ba, tambayarka na zo inyi."

"Ina jinka."

"Kai yanzu don an baka matsayi shine zaka gujemu ka koma bayanta?"

"Wa ya ce maka na gujeku ne, ai bani da kamar ku."

Wani mugun kallo Waziri yayi mashi tare da faɗin "In dai haka ne Albasa ba tayi halin ruwa ba."

"Me kake nufi Waziri?"

"Ka fi ni sani."

Kwafa Maga yaƙi ya yi ya ce "Suma iyayen namu da suka yi kalar naku halin ina mai roƙar masu gafarar Ubangiji, ku kuma Allah ya sa ku gane gaskiya." Yana faɗar haka ya shigewar shi ciki ya bar shi tsaye a ƙofa.

***
Wurgi take da jerin kayan dake saman Mudubin ɗakinta "Ta yaya, ta ya hakan zai faru dani, me ya sa ko yaushe bana da nasara, ta ya Bokayen da Aymana ta ke bi za su fi nawa iya kwarewa a wajan aiki?"

Kuyanga Hassatu da ke laɓe ta yi saurin ɗaga labule "Allah ya huci zuciyar ki, Allah ya sanyay...

"Fitar min daga ɗaki." Ayda ta faɗa tana sharar kwalla, Goggo ta shigo tana karo da Hassatu dake ficewa "Ke fa lafiya?"

Ayda ta saka kuka tana faɗi mata irin zafin da take ji akan abinda Sultan yake yi "Ke yanzu Kishiyar kike wa kuka, lallai sannu ba ta ƙare ba."

Tayi maganar tana zaunar da ita, tare da ƙara canza mata tunani.

***

Zaune take da ga ita sai wata riga mara nauyi kasancewar gajiya da take tare da ita, Sultan ya shigo ɗakin yana kallon yadda ta jingina da kujera.

Kallon shi kawai ta ke ya nufi bakin gado ya zauna "Lafiya kuwa?"

"Allah ya sa gajiyar jikina har da ta Sultan aka haɗa ma Gimbiyarsa."

Murmushi yayi tare da miƙewa yana fara rage kayanshi "Kar Gimbiya ta zama ragguwa mana, idan wannan yana saka ki gajiya har ki kasa faɗar sannu da dawowa, ta yaya zaki gudanar da Ayyukan da ke gaban ki?"

Miƙewa tayi tana tako ahankali ta isa gabanshi tana  taimaka mashi wajan cire maɓallan rigar shi. "Ba tun yanzu na gane Sultan yana son samu tsegumi gare ni ba, yanzu gaisuwar ce."

Dariya yayi "Da kika ce tsagumi kin tuna min Kaka."

Tayi murmushi ta aje rigar "Ba zan taɓa jin kasala akan Aiyukan da na ke son aiwatarwa ga Nahiyarmu ba."

Hannunta ya riƙo yana murzawa kafin ya mayar da hannunshi yana ruƙo ta ya mannata a jikinshi tsawan lokaci suna shaƙar kamshin juna Aymana ta rufe idanuwanta tana jin yadda yake shafa bayanta "Tabbas ina godiya ga Allah daya bani ke a matsayin mata, idan ba bu ke bansan ta ina zan fara gudanar da mulkina ba." Ya kaɗa kai tare da fadin

"Na sani ma da yanzu Mai martaba bai ce zai yi murabus ba."

Murmushi ta yi "ƙoshin wake na ruwa ne Sultan! Idan babu kai ita kanta Aymana labarin ta ba zai karɓu irin haka ba."

Ya sunkuyar da kanshi akan fuskarta ya sumbace ta a kumatu, tare da faɗin "Ina son ki Aymana."

Ta ƙura mashi ido tana murmushi ta kamo hannun shi, suka nufi banɗaki don yayi wanka.

Haka ta yi zamanta ɓangaren shi har dare, kafin ta fice, lokacin aka sanar da ficewarta, hakan yasa Ayda ta nufi ɓangaren, sosai Sultan ya nuna kulawarshi akanta saboda soyayyar da take mishi sam ta manta da komai, sai dai da safe ne suka yi baram-baram don Sultan baya son tsegumi da son faɗin laifin wani, ita kuwa babban aikinta kenan, wani lokacin kuwa bata da fira sai baya sonta, ya fifita Aymana a kanta.

***

Washe gari Aymana ta yi shirinta, tun ƙarfe takwas ta haɗa mutanen da zata tafi dasu cikin ƙauyukan da hiyoyinsu, da kuma sauran masarautun da suke ƙarƙashin masarautar.

Tana son gewayawa don tuntuɓar nata matsalolin su.

An sanar da ita yana ciki amma Ayda bata fita ba, hakan ya sa ta danna waya tana tura mashi saƙon fitarta.

Yana karanta sakon yayi saurin kiranta waya tare da sanar da ita ta same shi falon shi.

Kayan bacci ne jikin shi, ta kawar da kanta gefe, ta na gyara Alkebbarta, wani kishi ya ziyarceta kenan ba yana can yana baccin shi da matar shi.

Sultan ya tsaya gaban ta yana faɗin "Ba zaki bari a kwana biyu ba."

"Fatan ka tashi Lafiya Sultan, hakan kamar zai zama jan lokaci ina son gewayawa yau ne, ka bani izinin hakan."

Ya sa hannu ya lakaci hancinta ganin tana wani fizgar kai ja baya tare da komawa ya zauna saman kujerar shi ya aza ƙafa ɗaya akan ɗaya ya na mai ɗaure fuska.

Aymana ta kalle ta harɗe hannuwa a ƙirji hakan ya ƙara ratsa ranshi ya aza kanshi akan wayar shi yana latsawa.

Aymana ta fara nazarinshi, ta fara tunanin ya gane abinda ta aikata kenan, cikin sauri ta fice, Sultan ya bita da kallo da Mamaki, kenan ba zata bashi haƙuri ta ƙasƙantar da kanta ba, shi sam bai saba haka da ita ba don mi zata saka rashin girmammawa a tsakanin su.

Ya miƙe tare da tunanin tabbas dole zai zauna da ita bayason su fara haka.

Ji yayi an kwankwaso ƙofar ana shigowa tare da sallama, ya juya don ganin mai shigowa.

Aymana ce ta maida kofa ta rufe tana murmushi ta tsaya nesa dashi ta ɗan sunkuya tare da faɗin "Barka da safiya Allah ya taimakeka."

Ya koma ya zauna yana kallonta, Aymana ta zo ta durƙusa gaban shi "Ina neman afuwar Sarkin sarakuna."

Har cikin ranshi ya ji maganar amma ko motsi bai yi ba, ta miƙe ta koma kan kujerar "Allah ya baka Ina neman Alfarma fara jagaya Nahiyarmu don zama da mata da tattaunawa da su akan matsalolin su."

Sultan ya yi Murmushi "Sultan ya baki dama."

Ta miƙe ta nufeshi tana dafa kujerar shi ta sunkuya ta na haɗe fuskarsu tare da ɗaura leɓonta akan nashi, ta fara saka harshenta taba lasar leɓon Sultan ya zai riƙota ta ja baya, yayi dariya "Ina ce baki shirya fita ba, ko kina son canza wanka ne."

Da dariya ta barshi ya bita da kallo yana murmushi, wato ta fahimci tayi laifi hakan yasa ta canza dawowar yaji daɗin hakan sosai.

Tunda ta fita ba sune suka dawo ba sai marece lis ana shirin sallar Magriba, a hakan ma ba wai ta je duk inda take buƙataba.

Duk wani bincike da tayi ta yi shi a rubuce, don gudun mantuwa, yayin da matan nahiyar suke cike da farin  ciki, ganin zasu samu warwarar wasu lamurran, haka suke jin daɗin ganinta ko da ba yi musu komai ba tabbas ta shiga zuciyarsu tunda har ta yi niyar tallafa musu. 

***

Ba ta bari sunyi wani baccin safe ba take ƙoƙarin janye jikinta Sultan ya ƙara matseta jikinshi yana shasshafarta, Aymana tayi shiru tana jinshi, ya ƙara aza masu bargo "Ina son shiryawa ne Allah ya taimake ka."

"Ni kuma ina buƙatar shi." Aymana ta kai hannunta kan wuyan shi, tan shafawa "Shi kenan Sultan."

Ya ɗagota yana azawa akan kirjinshi ta fara sumbatar bakinta, yana murza mazaunanta, Aymana ta murginasu tanakai bakinta akan girjinshi ta fara tsotsarshi, hakan ya firzitashi, ya fara wani irin nishi yana canza salo ta Hanyar mirginata itama, ya na kai kanshi tare da tsotsar dukiyar fulanin ta wata 'yar ƙara ta sakar nashi, Sultan ya gama narkewa wajen son kasancewa tare da ita sha'awar ta tana fizgarshi, ga Hajiya Babbarshi data miƙe ta sandame nashi, Aymana tana jinshi ta jike wajan tana murzawa tare da aza harshenta tana lasar jikinshi, kafin ta far tsotse shi.

"Aymana! Aym mana!" Yake faɗi a hankali, wani abu yana ratsa tundaga yatsun ƙafarshi har kanshi, ya jawota tare da canza mata salon kwanciya yana saka jikinshi cikin nata, ya fara sarrafata ta yadda yake buƙata, cikin jin daɗin yadda ita kanta take taimakon shi.

****

Sai washe gari ne da kanshi ya ke tuna mata tayi shiri ta tafi, ba wai ta manta bane sai don yana son ganin shine ya bata umarnin hakan.

Lokacin da ta dawo gidan Mama ya nufa tana faɗin "Mama aba Gimbiya Shayi."

"Gimbiya ko Gimbiyar Sultan."

Dariya Mama ta yi tace "Ai idan kika ce Gimbiya sai in ɗauka Gimbiya Ayda."

"Au kenan ita ba ta Sultan ba ce."

Mama ta saka dariya tana ɗauko butar shayi zata ɗora Aymana ta ce "Wasa nake Mama amma zuwa anjima zan aiko Farida ta amsa."

"Ina An-nur ya ke?"

"Ba fa da shi naje ba, shi ya sa na dawo da wuri, don yayi rikici shekaran jiya, shi ne  Sultan ya ce wai an bashi wahala ne."

Dariya tayi, Aymana ta miƙe "Zan shiga ciki Mama."

"Sauka lafiya Allah ya taimakeki."

Ta zo wucewa ta hangi Hajiya Maigado tana magana da wata kuyanga, Aymana ta kawar da kanta kamar bata ganta ba, da tayi biyar shiga wajan Gimbiya Ummi amma ta fasa.

***

Bayan kwana biyu Aymana ta zauna da Sultan ta sanar da shi komai na abinda take buƙata Sultan ya kalleta ya ce "To Allah ya baki nasara ai duk aikin ki ne, na san za ki iya."

"Me hakan ke nufi Sultan."

"Ai aikin sarauniyar mata ba zai shafi Aljihun Sultan ba."

Dariya tayi tana matse hannunshi shima yayi dariya Aymana ta ce "To a bamu haraji muyi amfani da shi, Ni ba damuwata harajin ya zama nawa bane, zan yi amfani dashi, sannan kuma hakan ba yana nufin ba zan saka komai daga abinda na mallaka ba."

Da murmushi Sultan ya kalleta "Duk yadda kike so za ki yi, amma ban lamunta ki taɓa ballakinki ba, ki sanar da ni a kowane lokaci Sultan zai duba."

Ta rungume shi tare da faɗin "Nima hakkinane ai."

"Allah yayi maki Albarka."

***

Aymana ba ja lokaci ba ta fara tallafawa mata da kyautata gine-ginan su, ɓangaren ilimin yaransu, sashen jindaɗi da sana'o'in su musamman sana'ar gargajiya, ta kuma kafa dokoki akan cin zarafin mata da ƙananun yara, kasancewar ta samu ƙorafe-ƙorafe a wajan bincike.

Haka kuma ya bada dama ga mata da tunkarar ta da duk buƙatunsu, ta kafa shuwagabannin da zasu kular mata da wasu ɓangarorin. Ta saka an kyautata sutura da shaftace hanyiyinsu, ta bada babbar gudunmuwa wajan kula da mata masu ciki.

Cikin ƙananan lokaci komai ya sauya musu Farinciki da jin daɗi ya baiyyana ga matan Daulolin, yayin da suka shiga yabon Aymana da halayenta.

Labarin Sarauniya Aymana ya bazu a ko'ina maganarta ake yi sosai, darajarta ta ɗaukaka fiye da tunanin kowa.

Nahiyar gaba ɗaya Aymana ta gyara tsakaninsu, ta wanke laifinta da suke gani a wancan lokacin da aka baza labarinta na satar TAKOBI.

Wannan abu da mutanen masarautar suka gani shine ya ƙara ɗaga hankalin magautan su, yayin da suka rasa wajan nufa, sun rasa ta ya zasu kar Aymana.

***

Inna ce take jawo Waziri dake shirin fita da kwalbar barasar shi, ta maida kofa ta rufe "Ki barni in je mata, yau ina son in yi gaba da gaba da ita, tunda waccan shashashar bata iyawa."

Yayi maganar yana jinginar bango tare da nuna Ayda dake sharɓar kuka a ƙasa dirshen.



*Haliloss.*
[11/24, 11:17 PM] AuntyHaliloss✍🏼: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA HAMSIN DA BIYU. 52*


Inna ta juyar da kanta, tana mai jin takaici, ita ba ma halin da Waziri yake ciki ne matsalar ta ba, a'a ko yaya ne tana son ganin Ayda ta zama wani abu ko da kaɗan daga darajar Aymana ne.

***

Sun shiga hidindimun auran Saratu wanda gaba ɗaya komai na Auren Aymana ce ta shirya, ta jajirce wajan ganin hidimar ta tafi yadda ake buƙata tare da ƙayatar da komai kan tsayi.

Tana tsaye tsakiyar gidan Farida ta nufota da An-nur ta kalle su tana faɗin "Daga ina haka?"

"Allah shi taimakeki Wallahi rigima ya ke."

"Ba na da lokaci Farida kuje da sh...

Bata ida ba Sultan ya ƙara so gabanta, ya amshi kayan da take haɗawa ya aje gefe, ya kalli ƙofar ɗakin Gimbiya Ummi ya ce "Ki same ni ciki."

Ya bawa Farida Umarnin bin shi baya, A tare suka Shiga Aymana tana take mashi baya, ya zauna dirshen gaban Gimbiya Ummi yana gaidata.

Gimbiya Ummi ta kalli Aymana "Gimbiya an gama haɗa kayan."

"Allah ya ja kwananki Ƙara na kawo fa, Ina gaisuwa amma ba ta ni ake ba."

Gimbiya Ummi ta kayar da hankali kan shi "Allah ya taimakeka, wa ya taɓa ka?"

"Akwai wanda ya isa bayan Aymana."

Aymana ta matsa cikin sassarfa tana zubewa gaban Gimbiya Ummi Sultan ya ce "Kin ganta, ba ta da lokacin An-nur."

Aymana ta kalle shi "Wai har yanzu ba ka gane ya cika rikici bane."

"Wai Gimbiya Ummi ta ya yaro yana kuka amma ba zata bar abinda take ta kulashi ba?"

Aymana zata yi magana Gimbiya Ummi ta riga ta "Kai dai ana kula ka ko?"

Sultan yayi shiru jin irin tambayar da akai mashi, ya Sunkuyar da kanshi ƙasa, yama rasa abin cewa ya ɗago ya kalleta "Idan yana kuka ki rinƙa kulamin yaro, so kike ya tashi da rikici a gidannan, kina ganin yadda ake renon yara ana kula su amma ke ba ki yi."

Dariya Gimbiya Ummi tayi tana kallon yadda yake magana ta ce "Allah ya taimakeka ita ba irin matannan bane masu ɗoki akan 'ya'ya."

"Dama na san ba zaki taɓa goyon baya na ba akan ta." Ya yi maganar yana miƙewa.

Aymana ta dafa kafaɗar shi "Allah ya huci zuciyar Sultan, duk abinda ka ce haka ake yi a gidanka, a gafarceni ina tuba."

Ta juya tana kallon Farida tare da cewa ta bata An-nur.

Sultan ya miƙe zai fice ba magana, Gimbiya Ummi ta ce "Na Barka lafiya."

Juyowa yayi da sauri ya na sunkuyawa ya kalli Aymana "Kina neman zautani a gidan nan."

"Allah ya baki nasara Na barku lafiya."

Su suka sukayi dariya, Sultan ya fice abinshi.

***

An gama biki komai ya lafa a gidan, Sultan yana jin shi kamar wani Ingarman doki a sarautar shi, yanzu ya iya riƙe ragamar komai na mulkinshi, hankalinsu kwance Addu'o'i kuwa ba dare ba rana sun jajirce.

Sultan da kanshi ya jagoranci 'yan uwan abokinshi Bilal don nema mashi auran Bilkisu a masarautar Toro, bayan sun tafi ya rage daga Sultan sai Mai martaba.

Ya kalli Sultan yana faɗin "Allah ya taimake ka Yanzu kai na zaka iya bayar da Bilkisu ba sai ka kawo su waje na? Me ya sa zaka yi haka, kana da ikon aiwatar da komai."

"Ina neman Afuwa Baba insha Allah hakan ba zai ƙara faruwa ba."

Mai martaba ya yi Murmushi ya miƙe "Mu je ciki ka duba Kaka, rashin lafiyar nan ta ci ƙarfinta sosai."

Sultan ya jinjina kai yana miƙewa suka shiga cikin gidan, sai da ya gaida duk mutanen gidan, kowa ya amsa a fara'a wasu kuma sunyi daƙilailai saboda ba sa son shi da Aymana shi kam babu abinda ya dameshi dasu.

Mama kuwa yasha tarba sosai a wajanta, har tana faɗin ya gaida mata da mijinta An-nur, ya ji daɗi sosai don duk wanda yake son An-nur shima yana son shi.

Kaka ta na jingine da filo amma koda aka sanar da ita Sultan ne harda ƙarfin halin miƙewa, Sultan ya riƙe ta "Ki yi zaman ki Kaka kin ga baki da lafiya."

"To ban ga mutuniyar tawa ba, kenan ita ba za ta zo duba ni ba." Tayi maganar cikin jinjiki

Mai martaba yayi dariya, a zuciyarshi yayi tunanin ko wane hali Kaka zata shiga indai zata iya magana sai ta yi tsagumi.

Sultan ya ce "Ki yi haƙuri zata zo duba ki."

"To yanzu na fahimta, na ce girman hular sarautar da ka bata ya hanata."

Dariya yayi "Haba wa ne mutum."

Tayi dariya tare da faɗin "Fatan komai lafiya Sultan?"

"Lafiya kau Kaka Allah ya baki lafiya."

Amin ta amsa tana juyar da kanta, Mai martaba zai yi magana Nene ta shigo ta na zama Sultan ya matsa yana gaishe da ita, Mai martaba ya ce "Yanzu nake cewa daga nan zai je ya duba gaidake?"

Yayi maganar yana sunkuyawa, Nene ta ce "A shi ya sa na zo da kai na, don ban san ko ina da wani laifin ga Sultan ba."


Sultan ya duƙar da kai "A'a Nene babu, ayi min Afuwa."

"Allah ya taimakeka Nan Aymana take cewa Sultan yana saurin yafiya idan akai mashi laifi amma ni banga hakan ba."

Da sauri Sultan ya riƙo hannunta "Don Allah Nene kuyi haƙuri, Sam ba kuyi min laifin komai ba."

Nene ta kaɗa "Shi kenan Sultan in haka ne a rinƙa leƙani irin an zo."

Murmushi yayi "Za a yi kamar yadda kika ce Allah ya taimakeki."

Ta kalli Mai martaba ta ke tsaye ya harɗe hannuwa ta ce "Mai martaba kaji abinda ya ce ko,  yanzu na tabbatar da maganar ka da nayi watsi da ita, a lokacin da kake son nusar dani akan na bari ka haɗa auren Aymana da Sultan."

Kaka ta ɗago ahankali "Ku dai kuka sani ana baku kuna rumtse hannu."

Sultan ya yi Murmushi "Don Allah komai ya wuce, ku iyayenmu ne, bai kamata kuna neman afuwa garemu ba."

Mai martaba ya kalleshi lokacin da yake gamawa gaban Kaka yana mata sallama, tare da aje masu kuɗi ya fice.

Ita kuwa Gimbiya Umma dama bata suruki dashi tun sabon da tayi dashi kaɗan ne ta canza, hakan yasa shima ya ɗauke ta uwa sosai.

Sultan yaso ace zaije ya gana da iyalan Baba Haroun amma baisan taya zai ɓullowa Maimartaba da maganar ba, ganin cewar shi kanshi Mai martaba bai taɓa yi mashi magana akan ɗan uwanshi ba, da hukuncin da ya ke mashi, hakan ya tabbatar wa Sultan Mai martaba ya girmama shi ne, ya barshi yayi hukuncin shi.

****

Gimbiya Mai gado ta kalli Jakadiya da ke durƙushe gefenta ta ce "Yanzu Ita Aymana ce ta ce ki sanar dani haka?"

"Kwarai kuwa cewa tayi a sanar da ke, aikin na ta ne ba na kowa ba."

Kai ta jinjina tare da taba hannuwa "Lallai mun yi sake wankin hula na nema ya kai mu dare."

Ya ma kai ku, cewar Jakadiyya a cikin zuciyarta, sai dai kuma ta ɗago ta na faɗin "Abin abin dubawa ne Uwar ɗakina."

"Ba zan lamunta ba, ki koma ki sanar da Aymana Ni Hajiya Mai gado na ce Sama ta yi wa yaro nisa."

Jakadiya za ta yi magana, Gimbiya Mai gado ta nuna mata ƙofa, ta fice don ta san idan ta kuskura taƙara magana za a sauke kwandon jarabar akanta ne.

Lokacin da Jakadiyya ta isa bangaren Gimbiya Aymana ta samu ba ta nan an sanar da ita Aymana tana ɓangaren Sultan hakan ya sa ta nufi sashen kai tsaye.

Aymana tana zaune gaban Sultan tana matsa mashi ƙafafuwan shi, waya yake dannawa, sai tsegumi take mishi amma amma sam ba ya kulata "Sultan ya zama tsoho, kullum da ka zauna sai a zo a matsa maka ƙafa, hutu ne dai baka so kaga nayi."

Kwankwasa ƙofar da ake hakan yasa Aymana ta janye hannuwanta, Ta miƙe ta koma kan kujerar dake gefen shi, Jakadiyya ta yo sallama tare da zubewa gaban su "Allah ya ja kwanan Sultan. Barka da hutawa."

Sultan ko motsi baiyi ba, hakan ya sa Jakadiyya ta kalli Aymana "Barka da hutawa Uwar ɗakinmu."

"Jakadiya!"

Aymana ta faɗa, hakan yasa ta gane ya amsa, Jakadiya tayi shiru tare da faɗin "Na shiga duba ki aka ce kina nan."

"Ki na magana ne?"

"A'a ba komai, saƙo ne dai, amma idan kin koma zan isar maki da shi."

Sultan ya kalli jakadiyya ta cikin gilashin idon shi, Aymana ta ce "Za ki iya magana yanzu."

"A'a' a...

"Uwar masu gida sanar dani."

"Ah dama saƙon da kika badane ga Gimbiya Mai gado, ta aiko ni da nata saƙon amma gaskiya ni ba zan iya faɗa ba, baki na ba zai iya furta zunubin da zai wahalar da gangar jiki na ba."

"Jakadiya!" Sultan ya faɗa yana gyara zama.

"Allah ya ƙara maka tsawon rai."

"Me ya faru?"

"Dama Gimbiya Mai gado ta aiko aka sanar da Gimbiya Aymana wai kayan da aka rabawa kuyangi bai ishe su ba."

Sultan ya kalli Aymana, Aymana ya kawar da kai, ya ce "Me ki ka ce mata Gimbiya?"

"Na sanar da ita ban samu kowane bawa a gidannan yana zaɓar abinda yake so ba, don haka Aiki nane ba nata ba."

Sultan ya kalli Jakadiya "Mai ta sanar da ke."

"Allah ya taimake ka inajin nauyi."

"Kar ki kuskura na kuma tambayarki, idan na kuma tambayarki sai na baki hukuncin da Gimbiya mai gado zata amsa saboda ba za Ni iya hukuntata ba."

Cikin rawar jiki Jakadiya ta ce  "Haka ta ce a faɗawa Gimbiya Sama ta yiwa yaro nisa."

Sultan ya yi shiru na wani lokaci, Aymana kuwa bata nuna damuwarta ba, Sultan ya ce "Za ki iya tafiya."

Jakadiya ta fice Aymana ta kalle shi "Me hakan ya ke nufi Sultan?"

"Baki san matsayin Gimbiya Mai gado a gidannan ba har kike iya faɗa mata magana son ranki, ba zan lamunta ba, kar ki kuma yin haka daga yau, na hana."

Aymana ta yi mashi kur da ido Sultan ya miƙe zai fita, Aymana ta bi bayan shi "Kar ka fita kana fushi da Gimbiyar ka mana Sultan."

Juyowa yayi ya kalleta "Waya sanar dake Sultan yayi fushi?"

Shiru tayi ta fahimci bai yi fushiba, shi kuwa bayason abinda zai ringa taso rigingimune a gidan, hakan ya sa bai bawa Aymana goyon baya ba haka kuma ba zai taɓa bari a raina mashi mata ba.

Sashen Mai martaba ya nufa, sun gaisa kafin ya sanar dashi abinda ke faruwa, ya ɗora da faɗin "Ba na so nabar Aymana ta ce zata taka duk wanda ta ga dama, amma ina so na sanar da Gimbiya mai gado bai kamata suna shiga sabgar su ba, idan zata bata shawara ta kirata a matsayin ɗaya su zauna taji dalilinta da ƙin bawa bayi kaya agidan."

Mai martaba ya ce "Hakane Sultan."

"Na ma Aymana magana, ba zan lamunta tana gayawa iyayena magana yadda taga dama ba, idan har tana so na zauna lafiya da ita dole zata bi Gimbiya Mai gado."

Yarima Saifu dake laɓe yana jin Sultan ya tsugunne bakin ƙofa, yana dafe kai, duk irin soyayyar da Sultan yake nuna masu, da jansu a jiki sun kawar suna mashi kulli tare da munafunci, amma shi gashi wacce ta dasa tsanarshi a gidan ita ce yake karewa yake girmammawa, sam bi taɓa tunanin Sultan zai fifita Mahaifiyarshi fiye da Aymana ba.

Ya sauke ajiyar zuciya tare da saƙo wasu maganganun a zuciyar shi, tun hawan mulkin Sultan, Sultan yake iya ƙoƙari akan shi da yana ƙauracewa abubuwan da za su ga baiyi adalci ba amma hakan bai samu ba.


"Zan zauna da gimbiya mai gado." Cewar Mai martaba.

Yarima Saifu ya ɗage labule "Abin bai kai akanka ba Mai martaba, Ni zan zauna da ita."

Gaba ɗaya suka kalli Yarima Saifu "InashaAllah Mahaifiyata ba zata kuma aikata laifi irin wannan ba, ina mai nemar mata gafara Sultan."



*Haliloss*
[11/25, 6:48 PM] AuntyHaliloss✍🏼: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA HAMSIN DA UKKU 53*


Mai martaba ya kalli Yarima Saifu tare da faɗin "Me hakan ya ke nufi Yarima?"

"Na sani iya kulawa da Soyayya ka nuna a tsakanin yaranka, Kowa yasan Sultan shine mai jiran gado a tsakaninmu, amma sam hakan bai sa mun bi ka ba, Ina roƙon gafarar ka Baba."

Cikin sauri Mai martaba ya rike shi "Shi kenan Yarima, Allah ya muku Albarka, Allah ya yafe mana baki ɗaya."

Yarima Saifu ya juya zai yiwa Sultan magana, Sultan ya kaɗan mashi kai ya dafa kafaɗar shi "Ba na buƙatar jin komai ɗan uwana."

Yarima Saifu ya rungume Sultan yana hawaye, Sultan ya ɗago shi yana goge mashi, Mai martaba ya ji daɗi sosai anan ya ƙara saka masu Albarka tare da jan hankalinsu gaba ɗaya.


Lokacin da Yarima Saifu ya je ya samu Gimbiya Mai gado da yadda suka yi da Sultan wata irin tsawa ta daka ma shi "Ba ka da hankali Saifu, Sultan dinne ka amince mawa? Lallai ashe kayi asara, To bari ka ji in sanar dakai, babu wata soyayya a tsakanin ku, haka kuma ba zan taɓa kallon su a matsayin masoyanmu ba."

"Gimbiya ki tsaya ki fahimce ni."

"Fahimtar me? Ko dai an asirce min kai? Ba zan taɓa yadda ba, ko ba daɗe ko ba jima sai ka hau karagar shi, ko da hakan zai zama sanadin m...

"Sam ba na buƙata, ko da kuwa Sultanne ya bani da hannunshi, sam ban cancanta na zama sarki ba."

"Wallahi ban yadda ba, Kare baya kukan banza!"

Hakan da ta ce ya sa Yarima Saifu miƙewa sanin kanshi ne bai zama lallai a zama ɗaya ya shawo kan mahaifiyar shi ba, sanin irin yadda ta ke da kwaɗayi tare da burin ganin ya riƙe sarauta.

Lokacin da Waziri ya ji cewar Yarima Saifu ya koma ɓangaren Sultan tashin hankalin shi ya ƙaru musamman yanayin yadda Yarima Saifu yake girmamma Sultan tare da bin duk umarnin shi, ya zamana kamar Yarima saifu ya na neman fara gudanar da mulkin kujerar shi.

***
Ayda kuwa ta rasa hanyar shawo kan Sultan, duk inda take son ganin darajarta ta ɗaukaka a gidan hakan ya faskareta, gashi yanzu Waziri iya kanshi yake wa yaƙi.

Gaba ɗaya Bayi, kuyangi da barorin gidan sun fita harkarta.

****

Lokaci yana tafiya Alhamdulillah hankalin Aymana ya kwanta ganin komai na gidan yakan tafi ne da saninta, yayin da abubuwan fada kuwa Sultan baya zartarwa sai ya nemi shawararta.

Ta ji daɗin yadda Yarima Saifu yake mu'amala mai kyau da Sultan hakan yasa ta ɗan sake mashi, Gimbiya Mai gado kuwa tana nan akan ƙudirinta na son ganin Yarima Saifu ya hau karaga.

Sultan ne ya shigo Uzairu yana take mishi baya da wasu kaya a hannunshi, Sultan ya zauna.

Aymana ta fito daga ɓangaren ɗakunan shi, Uzairu ya gaishe da ita cikin girmamma, ta juya tana wa Sultan sannu da Zuwa, Sultan bai amsa ba, Aymana ta nufi kayan da Uzairu ya aje lokacin ya fita.

Wasu sandunane kalar wanda Sultan yake amfani dashi na kwalliya, ta buɗe tare da faɗin "Wannan fa Allah ya baka nasara?"

Rawanin shi ya cire tare da faɗin "Yarima Saifu ne ya kawo min."


Shiru tayi na wani lokaci, Sultan ya tsaya yana nazarinta, wannan lokacin ta fara tunanin Sultan ya fara daidaitawa da 'yan gidan shi, amma ita tana son yi mishi magana akan Baba Haroun, ganin kwata-kwata ko labarin shi bata taɓa ji ba, tun bayan da aka kawo shi masarautar.

Ta koma gefen shi ta zauna "Allah ya baka nasara."

"Da magana bakin ki ne Gimbiyar Sultan?"

Hannunta ta fara murzawa ta kasa magana Sultan ya ruƙota "Ban sa a raina akwai sauran maganar da Gimbiya za ta ji shakkun faɗawa Sultan ba."

"Ina neman afuwarka."

Dafa kafaɗar ta yayi yana aza kanta akan tashi kafaɗar "Faɗa min in ji."

"Allah ya ja kwananka, akan maganar Bab ba baba...

Shiru tayi ta kasa ƙarasawa "Me haka Aymana? Sultan naki ne fa!"

Murmushi tayi "Na sani amma."

"Amma me?"

Cikin dakewa tace "Ina son sanin wani abu dangane da Baba Haroun."

Ɗagota yayi yana murmushi "Wanann shi ne abin da kike wa shakku?"

Kanta ta ƙara azawa jikinshi, Sultan ya ce "Shi ke nan za ki gan shi inshallah."

Shiru tayi bata ce komai ba.

***
Bayan kwana biyu Aymana ta fara zazzaɓi da ciwon kai mai tsanani, da kanta ta yi awon ciki don tabbatar da zarginta, kasancewar watanni biyu kenan ba taga jinin al'adarta ba.

Da murna take sanar da Sultan, Sultan ya rungumeta yana faɗin "Mu je ɗakin magani a ƙara duba ki."

"A'a bana bugata, zan kula da kaina."

Sultan ya ɗagota yana faɗin "Ina so a sanar don shirya shagalin murna."

Yayi maganar yana kallonta, ya san zuwa ɗakin maganin ne zai sa kowa ya sani, Ai kuwa Jakadiya naji ta rangaɗa guɗa tare da fitowa tana sanarwa ga mutanen gidan.

Ayda ta naji ta dafe ƙirji cikin tashin hankali, ta kwallawa Hassatu kira "Muje ki rakani gidan Inna."

Haka suka tafi, ta wuce a fusace, gaban Baba Maga yaƙi, hakan ya sa ya maida hankali wajan kallonta, yasan tabbas akwai matsala.

Tana shiga ta fasa makoki, tare da faɗin "Shikenan Aymana ciki gareta, bayan kuma na rigata haihuwa, wallahi wannan asiri ne ta yi min don kar na haihu."

Waziri ya fito daga ɗaki "Ba zai yiwu ba wallahi, koma kiyi zamanki za ki ga abinda zai faru."

Ayda ta zo wucewa ta ci karo da goggo wadda tana jin sanarwar cikin Aymana ta nufo wajan Inna, Inna ta ce "Ban san ranar da zamu ci galaba akan yarinyar nan ba."

Goggo ta jawo Inna "kwantar da hankalin ki, ina da shawara."

Tun da Baba Maga yaƙi ya ga Goggo matarshi zata shiga gidan Waziri ya biyota, ya laɓe yana jinsu, jin ta ce za ta ba Inna shawara hakan ya sa ya kwalla mata kira.

Ta kalli Inna ta ce "Bari ina zuwa, Ina tunanin wani abu zai tambayeni."

Rai ɓace Baba Maga yaƙi ya nuna ma Goggo hanyar gida, ganin ranshi a jagule hakan yasa ta wuce ba tare da tace komai ba ya bi bayanta.

Bai bari sun ida shiga gidan ba ya fara zabga mata faɗa "Me ki ka je yi? Gulma ko? Ban hana ki shiga ba? Har yanzu ba zaki fita harkar su ba? Da ke za a rinƙa kulla mugunta, kin kuwa san abinda Waziri yake shirin aikatawa?"

Goggo tayi tsuru-tsuru "Ni fa ba gulma na je ba."

"To me ya kaiki? Ai da yake ni kurma ne, to bari na faɗa maki, ko ki fita sabgarsu ko in sassaɓa maki a gidannan, ke duk kyautatawa da mutuntakar da Aymana take maku ba ki gani, wai har ke ki ke da bakin faɗin kina da shawara."

Ya kama ƙofa ya riƙe "Idan kunnai yaji jiki ya tsira, akan gidan Waziri xan iya rabuwa da ke na faɗa maki." Ya yi maganar yana nuna ta da yatsa.

A razane ta fara bashi haƙuri "Don Allah kayi haƙuri, wallahi na daina." Ita kanta dama ba bayan su Inna take bi ba, tsabar gulmace da zuga su akan hanyar banza, jin abinda mijinta ya faɗa hakan ya ɗaga hankalinta.

Baba Maga yaƙi ya fice, Goggo ta Zuri mayafi ta nufi wajan Mama tare da faɗa mata yadda suka yi, Mama ta ce "To Ni ina ruwana a wannan maganar Goggo?"

"Don Allah ki ba Gimbiya Aymana haƙuri na a...

Bata ida ba Mama tayi sororo tana kallonta, ta fara murmushi yau Allah ya kawo ranar da take jira, Mama ta ce "Ai ba ki wa Aymana komai ba, kuma babu abinda zata ce, kawai dai ki gyara."

"Insha Allah na tuba, na yarda da Sultan ne gatan masarautar mu."

Mama ta yi dariya tana naɗe kafet ɗin da suka shimfiɗa.

***

Kyaututtukan girma aka rinƙa aikowa Aymana hakan ya ƙara hargitse Ayda ta kasa zaman lafiya, abin haushi babu wanda yake ta ita ta zama wata shawarakiya a gida, Sultan ne ma yake ƙoƙarin janta a jiki don yana son ganin ta nutsu ta zama mata kasancewarta uwar yaran shi.

Hajiya Mai gado kuwa tunda ta ji labarin ta kasa komai bayan shawarwarin da suka zo mata, sai dai ta kasa aiwatar da su.

***
Sultan yana zaune a ƙaramin ɗakin tarbar baƙin shi, Baba Haroun yana zaune akan kafet kayan lambu ne aka jera a gabanshi, lokaci bayan lokaci Sultan yake ɗan jefa mashi magana, lokacin yayi aike don kiran Aymana a cikin gida, kasancewar jikinta babu kwari hakan yasa Sultan bai damu akan daɗewarta ba.

Shigowa tayi tare da sallama, ta yi saurin nufar Sultan kanta a sunkuye take mashi gaisuwa ganin baƙo a gabance, kasancewar bata kula da fuskar shi ba.

Baba Haroun ya bita da kallo yadda tayi shiga ta Alfarma. Sultan ya ce "Za ki zauna iya zama."

Aymana ta zauna tana ɗago kai suka yi ido cikin ido da Baba Haroun Aymana ta dafe ƙirji tare da ware ido, cikin mamaki ganin Baba Haroun cikin shigar kamala, da wani kalar rawani na malaman Nahiyar.

Ta juya da Mamaki tana kallon Sultan, Sultan ya ɗaga mata kai.

Baba Haroun ya ce "Aymana!"

Da ƙarfi ta ce "Baba Haroun!" Ta yi maganar tare da fashewa da kuka, Baba Haroun ya matso yana riƙe hannunta "Mi ye abin kuka Aymana, ina ce yanzu lokacin murna ne."


Aymana ta kalle shi ta kalli Sultan, Sultan kuwa dakewa kawai yayi don baya son ganin kukanta "Na gode Aymana, Na gode, ke ce zan yi wa godiya, ke kuma ki gode wa Sultan, ta yadda ya dawo da ɗan 'uwan mahaifinki mutum, ya koyar da shi darussa a rayuwa, ya hankaltar da shi yadda ake saka Alkhairi ga wanda ya aikata sharri, Lallai tunda nake ban taɓa ganin adalin Sarki irin Sultan ba Aymana."

Da mamakin kalaman shi ta kalli Sultan, zata fara magana, Sultan ya ce "Babu godiya Aymana."

Baba Haroun ya fara magana "Duk wani hukunci da aka zartar a kaina, na fara karɓarsu a cikin masarautar nan, kullum Sultan yana cikin damuwa da yawo dubani ba dare ba rana, ya saka a tsabtace abinci na da tufafina, ya kan saka ni hutu a kowane lokaci, ina nan kwatsam ya zo ya sa aka fitar dani daga ɗakin horo, akan cewar za a canza mani wajan zama, hakan ya ɗaga hankalina, ina ɗauka Sultan zai sa a yi nesa dani a azabtar da ni a inda baya gani."  ya aje maganar yana mai saka hannu ya goge hawaye.

Aymana ma ta fara kuka tasan tabbas Akwai ciwo ace mutumin da yake matsayin surukinka ya sa ana azabtar da kai, ta juya tana yiwa Sultan wani irin kallo, Sultan ya juyar da kanshi, Aymana ta kalli Baba Haroun "Ke nan baka cikin gidan nan?"

"Ba na nan Aymana."

"Ina aka kai ka?" Ta jefa mashi tambaya cikin zaƙuwa.

"Sultan ya sa aka kaini wata Nahiya a nesa damu, hankalina ya kwanta ganin yanayin mutanen nahiyar daga Al'adu da kuma kasancewarsu musulmai da yadda suke mu'amular musulunci, lokacin da naga mutanen da zasu kula dani na rasa nutsuwa da gane abinda hakan yake nufi domin kuwa wasu matasan malaman Addinin Musulunci sune suka ɗora da bani horo." Ya yi maganar yana ɗan yin murmushi.

Aymana zata yi magana Baba Haroun ya ci gaba "'yan rakiyata suka barni, kwanana ɗaya da Zuwa sai ga Sultan anan ya fahimtar dani manufarshi ta fitar da ni daga nahiyarmu zuwa wata nahiya don bani horon tarbiyyar addinin musulunci."

Aymana ta sauke ajiyar zuciya, ta na kallon Sultan da ke zaune har lokacin bai saka masu baki ba "Haka na ci gaba da zama cikin kwanciyar hankali, kafin wani lokaci mutanen dake tare dani suka saka min wata aƙida ta son zaman lafiya da karatun addini da kuma aiki dashi. Wanda a yanzu Aymana ina danasani tare da takaicin irin abubuwan da na Aikatawa mahaifinki, hakan ya sa nake shakku tare da kunyar tunkarar masarautarmu, amma na san Mai martaba ya na son ki Aymana zai yi komai dominki, ina so ki roƙa mani gafarar shi."

Aymana ta share hawayenta "Alhamdulillah Baba Inshallah komai zai zo mana da sauki."

"Ba a iya Mai martaba abin ya tsaya ba Aymana, a yanzu ina shirye don dai-daita Masarautar Bilyam, da ganin sun samu kwanciyar hankali, a tsakanin su, insha Allah wannan Aikin shi zan aiwatar idan na koma."

Aymana ta ji daɗi sosai ta jinjina kai, ta juya ta kalli Sultan "Na gode Allah ya baka nasara, Lallai ina jinjina ga Adalin Sarki."

Sultan ya yi Murmushi "Baba Haroon Gimbiya Aymana ba zata samu zuwa rakiyarka ba, saboda yanayin jikinta, Amma Inshaallah ni zan yi magana da Mai martaba."

Murmushi yayi Sunji dadin zaman sosai, fira suka yi a tsakaninsu, anan suka ƙara fahimtar gaskiyar Baba Haroun, Aymana ta ji daɗi sosai ta amince da idan ya je masarautarsu zai yi iya ƙoƙarin ganin ya dai-dai ta su.

***
"Ina so cikin jikin yarinyar ya zube, Sultan ya fita harkarta ke ina so ka ya rabu da ita inda hali ya korata daga masarautar, ya ɗauko takobin ya mallakamin ya zama ni ne nake jagorantar gidan, Bayan wani lokaci, da hannuna zan kawar da Sultan daga doron gasa." Waziri yayi maganar yana ajiye kwaryar barasar da yake kwankwaɗa.

Bokanyar ta kalle shi "Akwai sharuɗɗa a wannan aikin."

"Ina jin ki."

"Idan hakan ya faru, tabbas sai ka dawo kalar aƙidata, ka kuma yi aiki da Iskokin da sukayi maka wanann aikin."

Dariya Waziri yayi "Wannan shi ya fi komai Sauƙi." Ya faɗa yana shirin miƙewa.

Bokanyar ta barbaza gashin kanta, ta na girgizawa, hakan ya tabbatar sun tafi.

Ya dafa ƙasa yana shirin miƙewa, Waziri ya ji ya kasa miƙewa, ya yi ƙoƙari a karo na biyu hakan bai samu ba.

Ya kalli Bokanyar ya ce "Na kasa tashi."

Cikin Mamaki ta ce "Kamar ya?"

Waziri ya shiga mamaki yana son miƙewa amma ƙafa ta kasa ɗaukar shi, take hankalinshi ya tashi, ya shiga tashin hankali da ruɗani, ya fahimci ƙafar kamar jini baya kaiwa a cikinta.

Ya fasa uwar ƙara yana miƙa mata hannu akan ta kamashi ya miƙe, Bokanya lokacin nata hankalin ya tashi, ta fara ja baya, ya ce "Ki duba min kiga me ya ke shirin faruwa dani."

Kallon sama tayi tana kiran iskokinta, amma shiru basu zo ba, hakan ya sa ta miƙe ta na neman abinyi, Waziri ya fara ja daga zaune yana matsawa.

Sai lokacin ya fara sallallami, Yana kuka, "Ina jin kamar na zama ba na tafiya, ki sa a kira wani a gida."

Bokanya hankalinta ya tashi, ta ɗauko wata jaka ta rataya "Wallahi ba zan taɓa jiran amsar hukunci daga masarautarku ba."

Waziri yana kwalla mata kira ta gudu, tana waigenshi, Waziri ya fara birgima a wajan, ya na kwala kira sai da yayi mai isarki kafin ya samu masu taimakon shi.

Lokacin da labari ya jewa Sultan da kanshi ya isa wajan ya shiga wani irin tashin hankali da bai taɓa shiga ba.

Ya kama hannun Waziri akan ya miƙe tsaye amma hakan bai samu ba, Baba Galadima ya hau salati, yana kana leƙa ɗakin Bokanyar, Baba Maga yaƙi ya ce "Ku kama shi muje gida."

Sultan jikinshi ya mutu wasu hawaye masu zafi suke zubo mashi lokacin da yake jin kalaman tonon Asiri na fitowa daga bakin Waziri, da duk irin makircin da ya aikata.

Haka aka shiga dashi gidan, ga ɗumbun mutanen masarautar sun fito, ko wanne hankalinshi ya tashi ana ta koke koke, gaba ɗaya kowa ya fahimci lallai Allah ne yayi ikon shi akan Waziri ta hanyar nuna mashi shine mai ƙarfi da rinjaye akan komai.

Hankici Sultan yake sakawa yana goge fuskarshi, ya fito daga gidan Waziri ganin yadda iyalanshi suke kuka, ya nufi ɓangaren Mai martaba dake shirin fitowa, Sultan ya riƙe Mai martaba yana jin wani irin yanayi.

Mai martaba ya zaunar da Sultan yana bashi haƙuri, sam Sultan ya rasa gane komai a lokacin.

Mai martaba ya cigaba da goge hawayen Sultan, tare da kalamai masu sanyaya zuciya ya kama hannunshi suna komawa ciki.

A can suka samu Galadima, Shantali, Maga takarda, Bana Maga yaƙi da su Mama, duk wasu mahukunta gidan suna wajan, Gimbiya Ummi tana gefen bango tana nata hawayen, Ayda ta rugo tana rike Sultan, Sultan ya riƙeta sosai yana mannata jikinshi.

Waziri ya hau faɗa masu tun daga farkon abubuwan da aya aikata har zuwa lokacin.

Mai martaba ya juya yana kallon kowa kafin ya tambayi Aymana, aka sanar da shi bata fito ba, Jakadiya ce ya aika ya kirata.

Ita kuwa Aymana ta ji babu daɗi sosai sai dai bata fito ba kasancewar ba zata saka kanta abinda babu ruwanta ba, ko kuma ace taje ganin kwaf ne.

Har lokacin da ta shigo Sultan yana riƙe da Ayda, ta kalleshi tana kallon idanuwanshi tabbas ko ba'a tambaya ba akwai alamun kuka a tare da shi, ta yi saurin kawar da idonta daga kanshi ganin shaiɗan yana neman ɗarsa mata baƙin cikin kalar ruƙon da yake wa Ayda.

Ta juya tana kallon Baba Waziri dake cikin kayanshi duk ya gama tumurmujesu a ƙasa, ta duƙusa gaban Mai martaba, Mai martaba ya kalli Waziri, Ya kalli Aymana "Waziri ne yake son magana dake."

Aymana ya kalleshi tana matsawa, ya fara bata haƙora yana mata roƙo cikin kalaman tausayi da neman alfarma, jikin Aymana yayi sanyi, ta kama girziza kai "Ba ka min komai ba."

"Tabbas na maki Aymana domin ko wannan tafiyar tawa akan son zubar da cikin jikinki ne." Yayi maganar yana kuka, Aymana ta shiga tashin hakali, tana ja baya.

Sultan ya sassauta riƙon da yake wa Ayda yana kallon Waziri, cikin ta yaje zubarwa, wannan wane irin tashin hankaline, Nutsuwarshi ya ke nema.

Ya samu ya daidaita Waziri ya bada Hakuri, Mai martaba ya fara bayani tare da kalaman janhankali da kuma faɗakarwa, jikin kowa yayi sanyi, kowa kuka yake tausayin Waziri.

Mai martaba ya kalli Sultan ya ce "Yanzu aiki naka ne Sultan, ina so ka taimaka min ka nemawa Waziri magani ko Allah zai sa a dace."

Sultan ya jinjina kai, Inna ta miƙe ta barwajan ta shige ɗaki tana kuka.

Yarima Saifu kuwa ya tabbatar Mahaifiyar shi ba zata zo wajan ba, haka kuma bai san dalilinta ba.

Mai martaba ya bada umarnin kowa ya tafi ɓangarenshi, Aymana ta miƙe ta riga kowa ficewa, Sultan ya bita da kallo, Ayda ta janye jikinta tabi bayan mahaifiyarta.

Sultan ya fice, Yarima Saifu ya mara masa baya, a ƙofa suka tsaya suna tattaunawa.

Lokacin da Yarima Saifu ya isa sashen Mahaifiyarshi, ya sameta da Jakadiya tsaye suna magana.

"Allah ya taimakeki, Ni fa na zo na sanar dake tun ɗazu."

"Gaskiya baki faɗa min komai ba."

Yarima Saifu ya ba Jakadiya Umarnin tafiya, Jakadiya ta tafi tare da tunanin maganar da sukayi da Aymana akan Gimbiya Mai gado tabbas hasashen su ya zama gaskiya ciwon mantuwa ya kamata, hakan ya sa yanzu bata zartar da komai, daga ka gama magana da ita kana tafiya Shikenan zance ya lalace, ta bar maganar anan balle har ta iya makirci akai.

***
Ɓangaren shi ya shiga, sam baiyi tunanin samunta a ciki ba, Sultan ya sameta zaune ta sha uban kuka idanuwanta sunyi kumburi sosai, ya yi saurin nufarta, don baiyi tunanin hakan ba, ganin a gaban mutane ba ya iya zubar da hawayenta ba.

Riƙeta yayi yana kallon fuskarta tare da shafa goshinta, Aymana ta faɗa jikinshi yana kuka "Haba me abin kuka, Allah fa ba ya zalunci kuma baya taɓa barin mai aikata shi, ki daina min asarar hawayen ki."

"Me ya sa ba zan yi kuka ba a karon farko na ga hawaye a idanuwan Sultan."

Sultan ya mannata jikinshi yana mai sumbatar kumatunta "Ki manta da hakan Aymana, komai yana ƙara dai-daita mana, muna ƙara samun mafita aimana, kina ganin yadda maƙiyanmu suke taɓarɓarewa."

Aymana ta jinjina kai "Tabbas Hakane, Allah ya tsaremu ya tsare mana zuroyarmu, Allah ya sa hakan ya zamo shiriyar masarautunmu har bayan bayan mu."

"Ameen." Ya amsa mata, An-nur ya fara buga ƙofa yana kiran Dada, Ayamana ta janye jikinta taje tana buɗe mashi, ya shigo da kalamanshi na rashin iya magana yana ma Sultan surutu.

Sultan ya kama hannunshi suna shigewa ciki, Aymana fiddo wasu kaya data aje tana fitowa.

***

Tun daga wannan ranar mutanan gidan jikinsu yayi sanyi, masu makamai a hannuwansu suka ida zubarwa don ganin isharar abinda ya faru da Waziri.

Ya fara zamana Sultan ne yake jan ragamar mulkinshi cikin iya sarrafawa, komai na shi ya dai-daita mashi, ba ya da wata damuwa ko matsala.

Haka Aymana da nata ɓangaren tata sarautar, duk abinda take so Sultan yana mata, haka kuma tana taimakon Al'ummarta.

Gimbiya Ummi ta samu nutsuwa maƙura, domin kuwa iyalanta ne suke kan gaba da komai, Gimbiya Mai gado kuwa sai dai idanu, bata iya tantance komai, zuciyarta tana karanto mata mulkin Sultan amma ciwon mantau da ya shigeta ya sa idanuwanta sun kawar akan su.

Bayi Kuyangin gidan sun koma ɓangaren Aymana, Kasancewar gidan sarauta ba'a rabashi da 'yan gulmace- gulmace yanzu ko anyi gulmar Aymana tana zaune za a sanar da ita abinda ke faruwa.

****

Sultan da Aymana sun jajirce wajan neman malaman da zasu kula da Waziri don neman lafiyar shi, hakan ya bawa Kowa mamaki a gidan.

Ayda jikinta ya gama mutuwa, ta riga ta gane ta zama banza a banza kare ya ga mushen kura, ganin babu wanda yake neman ta, iya Sultan ne kawai yake kamanta adalci.

Duk wani tsiwa da rashin kunya sun kau gareta, sai idanuwa kawai.

Ganin yadda Aymana ta ke ɗawainiya da su hakan ya sa Innar Ayda neman gafarar Aymana, Aymana kam ba tasu take ba hakan yasa ta nuna kamar ba a yi komai ba a gidan.

***

Aymana tana zaune gefen Sultan, da cikinta daya fito sosai, Farida ta kwankwasa ƙofar tana shigowa, tayi saurin ja baya zata koma tare da faɗin "A gafarceni."

Aymana ta ɗan janye jikin ta daga jikin Sultan ta ce "Me ke tafe dake Farida?"

"Allah yaja kwanan ki, kirane daga Gimbiya Umma, ta kira wayarki da ta Sultan ba ku ɗauka ba."

Tayi maganar tana dakewa, tare da son kawar da damuwarta, Aymana ta kalleta "Farida me ya faru?"

Sultan ya miƙe ya koma kan kujera, Farida ta durƙusa sosai gabanta tana zubar da hawaye "Allah ya baki nasara, uwar ɗakinan, yau Masarautar Bilyam sun tashi da babban rashi."

Sultan ya zabura yana faɗin "Wa ya rasu."

Aymana tana ƙoƙarin miƙewa Farida ta ce "Allah ya yiwa Kaka rasuwa."

Aymana tana neman janye jiki ta koma ƙasa Sultan yayi saurin ruƙota, Farida ta nufeta tana bata haƙuri.

Innalillahi wa inna ilaihi raji'un suke maimaitawa, Aymana ta saka kuka, Sultan ya riƙeta ya ɗago ya kalli Farida "Je ki haɗa kayanta."

Farida ta fice da sauri, Sultan ya koma ya zauna da Aymana akan cinyarshi "Yanzu Kaka ta rasu?"

Sultan ya zaunar da ita, ya na saurin zuwa ya kwaso masu wayoyinsu da suka bari a ɗaki, kira zaiyi sai kawai yaga saƙon ya sauke ajiyar zuciya.

Aymana ta share hawayenta "Allah sarki Kaka, Allah ya saka ki a aljanna maɗaukaƙiya, Allah ya tabbatar maki da ayyukan Alkhairinki." Tayi maganar tana kuka.

Sultan ya goge mata hawaye yana bata haƙuri sai da yaga ta dai-daita kafin ya miƙe yana haɗa kaya.

Yazo yana saka mata alkebba a saman kayanta, Lokacin mutanen gidan suka fara shigowa Gimbiya Ummi ce ta rinƙa bawa Aymana haƙuri.

Sultan ya fice don jiran fitowarta, Aymana ta nufi  ta shiga mota suka fice.

Tabbas masautar Bilyam ta girgiza da rashin Kaka da ahakayi, Sultan kanshi ya ji mutuwar balle wanda suka taso tare da ita, kirkin da ta nuna tare da soyayya gareshi, hakan yasa shi kanshi gaisuwa kake mashi.

Sultan bai kwana ba ya bar Aymana anan ya tafi, ranar kwanaki Ukku ya zo harda mutanen masarautar da Mai martaba kanshi, akayi addu'a dashi, ya so tafiya da ita amma tace ya barta zuwa wanaki bakwai.

***

Ayda ce ta shigo ɓangaren shi cikin sanyin jiki da rashin walwala ta gaidashi, Sultan ya ɗago yana sakin fuska tare da faɗin "Ko Gimbiya na da wata buƙata?"

Shiru tayi tana hawaye, Sultan ya riƙo hannunta ya zaunar da ita "Faɗa min me ya faru?"

"Me ya sa ka hana ni zuwa gaisuwa ga Gimbiya Aymana?"

Sultan ya kawar da kanshi "Haka kawai, don ba na so na bar gidan ba kowa?"

"Yanzu kenan ni na zama mai tsaron gida?"

Sultan ya miƙe ya ɗauki butar Shayi ya tsiyaya a kofi ya fara sha ba tare da ya bata amsa ba, Ayda Kalle shi "Ke nan bani da Amsa Sultan, Na zama mai tsaron gida kenan?"

Sultan ya miƙe ya bar mata wajan, Ayda ta saka wani irin kuka mai tsuma zuciya, tare da danasani tabbas tasan Sultan adalci kawai ya ke yi a tsakaninsu amma baya sonta, ta miƙe ta bar ɓangaren.

Ranar kwana bakwai da rasuwar Kaka, Sultan ya kuma shiryawa ya tafi dawo da Aymana, ya ji daɗin ganin ta samu dakewa, hakan ya ɗan kwantar mashi da hankali.

Baba Haroun har mota ya rakosu, yana masu fatan sauka lafiya, Aymana kanta taga sauyi Ga mutanen gidan musamman matan gidan wanda suka nuna kulawa akanta.

***
Washe gari ranar da Aymana ta dawo Ayda ta aika jakadiya don gano mata ko Aymana tana tare da Sultan, Jakadiya ta sanar da ita suna zaune a falo ne.

Sultan yana wa Aymana dariyar hancinta da yayi babba, Aymana ta ce "Wai ni yaron nan ko hanci na zai anshe ne?"

Sultan ya ce "Ki kira Rukayya ki tambayeta."

Dariya tayi "wannan lokacin ko waye zai amsa haihuwar?"

"Zan iya ai naga yadda tayi haihuwar An-nur."

Dariya suka saka, Aymana ta ce "Ina fa ka gani, kai da ka duƙar da kanka, ko ka gani ka manta."

Ya kamo hannunta, yana matsawa "Tsaya fa ki ji kalar ruƙon da ki ka yi min lokacin."

Ya kama hannunta ya matsa da ƙarfi, har yana cije leɓo Aymana ta saka ƙara tana dariya, Sultan yana riƙe da hannun yana dariya.

Ayda tayi saurin turo ƙofa tare da sallama, ta sauke idanuwanta akan fuskokinsu, kowanne ɗauke da dariya, ga Aymana da ke ƙoƙarin fizge hannunta.

Ganin Ayda ya saka su dai-daita nutsuwarsu, cikin sanyin jiki ta shigo, Aymana tayi saurin faɗin "Barka da shigowa Gimbiya."

"Barkanku da hutawa." Ta faɗi tana kallon Sultan daya harɗe hannuwanshi a ƙirjinshi. Aymana ce ta amsa, Ayda ta kalli Sultan "Barka da safiya."

"Kin tashi lafiya."

Ayda ta samarwa kanta mazauni, tare da kallon Aymana "Gimbiya fatan kin dawo lafiya? Ya kuma ƙarin Hakuri? Allah ya mata rahama." Ta faɗa tana duƙar dakai.

Sultan yayi saurin kallon Ayda, jin kalamanta ga Aymana, Aymana ta saki fuska tana faɗin "Lafiya kalau Alhamdulillah, mun gode Allah."

"Ki yi haƙuri rashin zuwana har gida, na so zuwa amma Sultan ya hanani."

"Ba komai Gimbiya, Ina Khairat?"

Ayda bata yi magana ba, ta miƙe ta koma kusa da Aymana ta kamo hannuwanta duka biyu "Ina neman gafarar ki Aymana, akan duk abubuwan dana aikata miki, don Allah ki yafeni."

Cikin sauri Sultan yake kallo su, Aymana ta juya tana kallon sultan, tabbas ko ba a faɗa masu ba Ayda ta nuna ladamar abinda ta yi.

Aymana ta riƙe hannunta "Haba Gimbiya dai na wannan maganar, kar na kuma ji ni ban saka kowa a zuciyata ba, Na yafe maki, ke ma ki yafe min."

Cikin sauri Sultan ya miƙe tsaye, Ayda tace "Na gode ni baki min komai ba."

Suka rungume juna, Aymana ta ɗagota tana kallon ta, Ayda ta fara mata murmushi, ta ƙara kankƙameta.

Sultan ya ɗauke idon shi akansu, wani daɗi yana ratsa zuciyar shi, ya rufe idanuwanshi, yana sauke ajiyar zuciya.

Ji yayi an riƙe ƙafafuwan shi ya buɗe ido tare da kallonta.


*Haliloss*
[11/25, 6:48 PM] AuntyHaliloss✍🏼: *MASARAUTA.*

*EXQUISITE WRITER'S FORUM.*

*2021*
      *HAƘƘIN MALLAKA*
*HALIMATU KANGIWA.*
       (AuntyHaliloss).

*SHAFI NA ƘARSHE*

JINJINAR BAN GIRMA GAREKI *RAMLAT MANGA MAI DAMBU* na ji daɗin kulawa da halarcin ki, Allah ya bar abinda ya haɗa.

YABO GAREKI: UMMYN YUSRA. Allah ya bar zuminci.


BAN MANTA DA KE BA: HAJARA AHMAD MAIDOYA OUM-NASS, ina godiya.

GODIYA GAREKA KAMAL MINNA.

SADAUKARWA GAREKU ƊAUKACIN MARUBUTAN ƘUNGIYAR EXQUISITE WRITER'S ASSOCIATION. Allah ya kara ɗaukaka.

🔚🔚🔚🔚

Ta haɗa hanta da ƙafafuwanshi tana kuka "Na san kana aikata afuwa ga mutanen da suke ƙarƙashin ka, duk da ban kasance daga jikin bayi masu ƙananun laifuka ba ina neman gafararka akan abinda na Aikata gareka da kuma ahalinka."

Sultan ya kasa ko motsi daga inda yake, Aymana kuwa wani tausayin Ayda ya shigeta, "Na san ban cancanci zama matarka ba Sultan, na san baka so na, ka yiwa Mai martaba biyayya ne akan aurena, bayan hakan bana tunanin zaka iya tarayyar Aure tare dani Sultan wannan dalilinne yasa na karɓi layu daga hannun Waziri na saka a makwancinka hakan ya sa ka iya tarawa da Ni a daren farkonm...

Wata iriyar tsawa Sultan ya daka mata tare da saka ƙarfinshi ya janye ƙafarshi, gaban shi yana wani irin lugude kamar ƙirjin shi zai tsage zuciyarshi ta fita.

Ayda ta ja baya tana kuka, Aymana lokacin ta tsorata ga tashin hankali da take tare da shi, Ayda ta ci gaba "Dama na sani Sultan, na san laifukana ba zasu samu afuwa ba, hakan yasa ba zan iya jero su ba, sai dai ina mai neman afuwa tare da alfarma a gareka."

Aymana ta durƙusa gabanta tana faɗin "Ayda na sani Sultan ya yafe maki haka...

"Aymana!"

Sultan ya kira sunanta, Ayda ta fashe da kuka, Aymana ta sunkuyar da kanta tare da faɗin "Lallai lamarin mai girma ne, sai dai babu wani lafin da babu afuwa akanshi Sultan, Ayda tayi laifi kuma ta tuba, ka amshi tubanta."

Ayda ta riƙe Aymana "Ke ɗin ta dabance Aymana, kina da halin kirki tabbas ke ce mata tagari a wajan Sultan, ke ce zaki zama uwa ga yaranshi."

Ta miƙe ta nufi Sultan "Yafiyarka nake nema, ba don son ƙara kasancewa tare da kai ba, ka gafarceni."

Ta yi maganar tana nufar kan tebur ɗin shi ta ɗauko takarda da abin rubutu "Wannan shine hukunci na, babu amfanin zaman na gari, da mugu, don Allah ka rubuta min s...

Aymana tayi saurin tararta tana fizge takardar tare da yin wurgi da ita "Wa ya ce miki Sultan baya son ki? Ke fa jinin sa ce, kin manta akwai jininki da yake yawo a nasa jinin, sam babu rabuwa tsakaninku, Sultan ya yafe maki Ayda."

Sultan ya fara yiwa Aymana wani kallo, wanda alokacin yanayinta ya fara sauyawa zuwa salon kishi, ta danne ne kawai, Aymana ta kalli Sultan "Ka ce wani abu mana Sultan."

Shiru na wani lokaci kafin ya ce "Duk hukuncin da kika zartar yayi Aymana, na yafewa Ayda, amma tunda tana buƙatar s...

Cikin sauri Aymana ta riƙeshi tana saka hannu a bakin shi, Ayda ta miƙe tana riƙe Aymana, ki barshi yayi na cancanta da hakan, Aymana tana riƙon shi, Ayda tana janye ta, suka kama kokori akanshi.

Kowanne da kuka a tare dashi Ayda ta ce "Me yasa zaki zaɓi zama dani, ina cutar daku."

Aymana ta ture Ayda tana ruƙon Sultan dake shirin ɗaukar biro, Ayda fizgeta Sultan yayi saurin riƙe Aymana dake shirin faɗawa kan kujera.

Ayda ta tsaya kallon su, Sultan ya zaunar da ita "Kinga abinda kike shirin jawa kanki? Ba ki ganin abinda ke jikinki, Miye naki anan Ayda Matata ce, ikonta akaina yake dole na zartar da hukuncin danaga dama" yayi maganar cikin tsawa da zafin zuciya.

Aymana tana jin abinda yace da abinda yake shirin yi, ta miƙe da saurin ta na gudu gudu, Ayda ta bita da kallo, tana saurin binta.

Wajan Gimbiya Ummi ta nufa Aka sanar da ita tana sashen Mai martaba, da gudunta ta tura ƙofar tana numfashi da ƙarfi tare da dafe ƙugunta, ta zube gaban Mai martaba da Gimbiya Ummi dake ƙoƙarin tararta "Lafiya Gimbiya."

Aymana ta zauna ƙasa daɓas tana aza hannunta a mararta "Sultan Sultan ne yake shirin sakin Ayda, Don Allah Mai martaba ka dakatar da shi."

Gaba ɗaya suka bita da kallo Gimbiya Ummi ta jinjina kai, Mai martaba ya jima kafin ya iya ɗaga baki "Ina Sultan ɗin?"

"Yana ɓangaren shi."

Mai martaba ya saɓi babbar riga yana ficewa, Aymana ta yi ƙoƙarin dafa ƙasa don ta miƙe amma ta kasa, Gimbiya Ummi ta kamata tana ɗagota, Aymana ta cije leɓo tana dafe ƙasan mararta, cikin sauri ta koma ƙasa, Gimbiya Ummi ta yi sauri ta kamota.

Tabbas Gimbiya Ummi ta gane naƙudace hakan yasa ta  nufi ɗakin magani da ita, Jakadiya tana binsu.

Farida ta taimaka Aymana ta zauna ita kanta tana jin yanayin naƙuda, Farida ta je ta kwaso kaya.

Sai dai kafin ta dawo Aymana ta haihu, ta samu Ɗiya mace.

 Mai martaba ya ci karo da Ayda ya tasata gaba zuwa wajan Sultan, yana tsaye yana huci, faɗan manya Mai martaba ya fara yi mishi, Sultan ya sunkuya, zai fara magana Jakadiya ta turo ƙofa tana rangaɗa guɗa.

Mai martaba ya kalleta yana kallon ta na nufa gaban Sultan tare da Faɗin "Allah ya ja kwanan Sultan, Gimbiya Aymana ya sauka lafiya an samu Mace."

Ba Sultan ba hatta mai martaba saida yayi mamaki ya ce "Ta haihu."

"Kwarai kuwa."

Sultan ya fara murmushin yana miƙewa tsaye, Ayda ta miƙe tana ficewa daga ɗakin, ta nufi ɗakin shan magani.

Sultan ɗauki alkebbarshi yana sakawa, a tare suka nufi ɗakin da Mai martaba, cikin Mamaki gaba ɗaya matan gidan suna wajen, Mama kuwa tana gefen Ayda dake riƙe da jariri.

Goggo tana gefen Gimbiya Ummi, Gimbiya Mai gado kuwa tana cikin ɗakin ana gyara wajan.

Ganin Sultan hakan yasa duk suka miƙe ana mashi sannu da zuwa, Sultan ya zauna kusa da Mai martaba Ayda ta  yi saurin nufarshi ta durƙusa gaban shi tana aza mashi jaririyar dake hannunta.

Sultan ya riƙe hannun Ayda tare da na jaririyar ya kalli Mama ya ce "Mama zo ki ga yarinyar da wa ta yi kama, na ga kamar ta ɗauko mahaifiyarta."

Ayda ta bishi da kallon, Aymana tana jiyosu kasancewar ta na fitowa daga cikin ɗakin haihuwar, ta kimtsa jikinta, ta saka doguwar rigar atamfa ta rufa da ɗankwalin.

Ta nufesu tana niyar durƙusawa, Ayda ta janye hannuwanta, ta riƙe Aymana tana zaunar da ita gefen Sultan Aymana ta zauna, Ayda ta koma ta durƙusa gabanshi ta saka hannu tana shafa kan jaririyar.

Kowa na wajan yana mamaki, Sultan ya ce "Mama ba ki ji Sultan yana tambaya ba."

Mama ta yi dariya "Yarinyar ta ɗauko Gimbiya Ayda."

Ayda ta aza kanta akan guiwar Sultan yana hawaye, Aymana ta ɗago ta "Komai ya wuce Gimbiya, mu fuskanci wata sabuwar rayuwa, ki ɗaga kai ki kalli yarinyarki, karta fara haɗa ido dake kina kuka."

Sultan ya saka hannunshi, ya dafa kafaɗar Aymana yana shafawa alamar kulawa, sai dai kanshi yana kan fuskar jaririyar da yake yiwa Addu'o'i,   Aymana ta aza kanta saman kafaɗar shi.

Mai martaba da ke zaune ɗayan gefen ya miƙe yana murmushi ya kama hannun Ayda ya zaunar da ita, suka saka Sultan a tsakiya, Innar Ayda kanta sharar kwalla take.

Har lokacin Sultan yana shafa kafaɗar Aymana, ya juya yana duba Mai martaba akace ai ya fice, Gimbiya Ummi ta ce "Dole ya fice ai, rashin karar tayi yawa an hana shi ya ga amaryarshi."

Dariya aka saka, Jakadiya tace "Da kaina zan kai mashi ita Allah ya ja kwanan ki."

Sultan ya kalli Goggo ya ce ta ɗauki jaririyar, ya kama hannuwan Ayda da Aymana yana miƙewa tsaye, sai dai ita Aymana dakyal ta miƙe tana daidaita tsayuwarta.

Ya dafa su duka biyun "Zan shiga ciki."

"Sauka lafiya." Aka fara yi Mashi.

Wani sanyi ya ziyarci Ayda koba komai yau Sultan ya yafe mata, sannan ya kamanta daidaita ta da Aymana, ya fara tako kenan Jakadiya tace "Allah ya kara lafiya uban gidan talakawa, Barka da samun ƙaruwa Takawa."

Murmushi yayi ya kalleta tare da faɗin "Tukuicin ki!"

 Matsawa tayi tana durƙusawa "Allah ya ƙara tsawan rai."

Ayda tayo tattaki tare da faɗin "Tukuicin ki zuwa ranar taron suna."

Jakadiya ta kalleta, Aymana tayi murmushi, tako ta ƙara yi, ta ce "Da girman rawaninka."

Ya gane nufin Jakadiya kenan bata yadda da maganar Ayda ba, hakan ya sa ya ɗan juyo tare da faɗin "Ba ki ji abinda Gimbiya ta zartar ba."

Ficewa yayi, Jakadiya ta miƙe tana faɗin "Abin ne ba saban ba ɓarawo da maraba!"

Mama dage gefe ta gumtse dariya, Jakadiya tayi saurin gyara kalamanta ta hanyar faɗin "Kun san Uwar masu gida da son cin kaso biyu."

Aymana ta juya tana kallon Hajiya mai gado dake  faɗin "Ka so dubu zaki samu a wannan ranar."

Kowa na wajan yayi murna, Aymana ta zauna tana ajiyar zuciya. Ayda ta fice don kawo mata ruwan Shayi da madara.

***
Haka aka sha zaman jego, Ayda ta nuna kulawarta sosai, tare da hidima ga Aymana, ranar suna yarinya taci sunan Gimbiya Mai gado, murna a wajan Yarima Saifu ba a magana, Duk da sai da Sultan ya shawo kan Aymana don ita taso ace sunan Gimbiya Ummi ne aka sakawa yarinyar.

Taron sunan anyi shi kamar yadda suka saba, ta hanyar gudanar da shagulgulan gargajiya, da kiɗe-kiɗe.

Kaya ta ko ina kawowa Aimana da jaririyarta ake, Ayda kanta ta kawo akwatin kayan jaririyar.

An bayar da kyauttuka ga bayi da kuyangin gidan, Aymana ya girmamma Jakadiya da kyaututtukan girma, haka Sultan da Ayda.

Da yamma lissa ana farfajiyar gidan ana cin abinci  tare da kallon masu kiɗan, mutanan Biliyam wannan lokacin sunfi kowa farin ciki ganin Aymana ta samu zama daram a gidan.

Tana zaune ta aika kiran Farida, sai ga Farida ta taho riƙe da An-nur a hannunta, yana mata rigimar zai ci abinci.

Ta durƙusa gaban Aymana, Aymana ta kalleta "Tun ɗazu nake duba ki."

"Allah ya taimakeki, ina tare da An-nur ne."

Aymana tayi dariya ta kama hannun An-nur tana faɗin "Aisha je ki ba shi abinci?"

"Me ya sa ba ni ba? Ko na yi laifi ne, Allah ya huci zuciyar Gimbiyar Sultan."

Ajiyar zuciya Aymana ta yi "Alƙawarin da nayi maki?"

"Alƙawari kuma?"

"Kwarai da gaske."

Farida ta ƙara matsawa, ta na son sanin abinda ya faru "Farida na ji daɗin zama dake da kuma kulawar da na samu daga gareki, na maki alƙawarin 'yantaki, kamar ko wane ɗa, a yau ina mai sanar da ke na 'yanta ki, kin fita daga cikin bayi."

Gaba ɗaya mutanan wajan aka maido hankali kansu, Farida ta kiɗime, tana riƙo Aymana, da murnarta, sai kuma ta fashe da kuka "Don Allah kar ki min Haka Gimbiya."

"Tabbas na 'yantaki Farida, kin cancanta, zaki tafi tushen ki kiyi rayuwa kamar ko wa ne ɗa da aka haifa."

"Allah ya taimake ki kin...

Kiran Aymana aka zo yi hakan ya sa ta miƙae tana daga kafaɗar Farida, ta bar wajan.

Gaba ɗaya mutanen wajan aka hau taya Farida murna, sauran kuyangi suna ji da ma ace sune suka samu 'yancin kansu.

***

Da daddare Sultan ya na zaune, Aymana tazo mashi da maganar Farida, duk da yaji labarin amma bai nuna mata ba, ya kalleta "Hukuncin da kika yanke yayi."

"Na gode Allah shi taimake ka."

"Yanzu kin zauna da ita kinji yaushe zata shirya tafiyarta."

Farida tace "a'a" ta miƙe ta sa aka kira Farida, Farida ta duƙusa ta gaishe da Sultan cikin gimammawa kamar kowane lokaci Sultan yace "Muna son shirya maki kayan tafiyar ki, muna son musan lokacin don shiri akan hakan."

Farida matsa gaban Sultan tana mai zubar da hawaye "Allah ya taimake ka, ina mai godiya da karramar Gimbiya da kuma kai kanka, amma sam na samu 'yanci alokacin da bana jin zai min amfani, bana da wajan zuwa daya wuce zama anan, ita kanta Gimbiya ta sani tun kakannina a Darul-Bilyam suke, ko na tattara kayana bansan ko ina ba sai Darul-Bilyam, ina mai roƙon Alfarma na cigaba da zama da ku Kamar yadda kuke a yanzu."

Sultan ya jinjina kai ya kalli Aymana "A canzawa Farida ɗaki, daga ɓangaren bayin da aka 'yanta, zata zauna damu har ta samu miji ta yi aure."

"Za a yi kamar yadda kace Allah ya baka nasara."

Farida tayi godiya ta fice, Sultan ya kalli Aymana yana faɗin "Zo inji me ya gajiyar min da Gimbiya ta."

'yar dariya tayi tana komawa gefen shi "gajiya ce kawai."

Sultan ya ce "Muje ciki na duba ki."

***

Rayuwarsu gwanin burgewa a gidan, kowa yana fatan ɗorewar hakan har ƙarshen rayuwarsu, Waziri kuwa ya sadaƙas tafiya tayi mashi nisa, amma duk da haka Sultan ya shirya tafiya da shi Saudiyya don ganin Likita.

Ayda yanzu ta ɗan fara samun sauki, Sultan ya kwatanta janta a jikinshi, sai dai fa Aymana tana da babban mazaunin da babu wata mace da ta isa hawa matsayin.

Aymana ta ci-gaba da gudanar da mulkin sarautarta, ya zama komai za a yi sai da izinin ta, Ayda kanta tana shakkunta tare da bata girmanta ta hanyar tuntuɓarta ko da kuwa wani abun Sultan ne yace ayi.

Intisar shine sunan da ake kiran yarinyar Aymana ta fara girma sosai abinta. 

Rukayya ta sun gana sosai da Aymana, ta ji daɗin ganinsu, Sultan ya mata kayan arziƙi ta tafi.

****
Turakarshi ya shigo a ɗan hargitse yana jefar da Alkebbar shi, ya dafe kan shi yana kallon Aymana dake shirin tashi tana faɗin "Bar ka da shigowa Allah ya taimaka."

Kai kawo ya farayi, Aymana ta bishi yana riƙo shi "Me yake faruwa?"

Ya tsaya yana fuskantarta "Ko kai ma ya faru Aymana, akwai sarakunan da bana iya kalla na yi masu gardama akan alfarmar da zasu nema a waje na."

"Ka sanar da ni Sultan, hankali na ya tashi fa."

"Saboda ana ganin ina da sarauta shi ne dalilin da zai sa abani Mata da ban shirya Aura ba, me ya s...

Kafin ya ida Wani abu ya tokare zuciyar Aymana ta sa hannu tana dafe ƙirjinta ta na zare idanuwanta, ta fara ja baya tana kaɗa kanta "Me hakan ya ke nufi Sultan?"

Tayi maganar tana yin baya ta dafa kujera jin yadda kanta ya fara jujjuya mata, Sultan ya matsa gabanta "Ki kwantar da hankalin ki hakan ba yana nufin...

Kunnuwanta ta toshe da Hannuwanta "Bana son ji Sultan, Ba za na jin zan iya wallahi, ta ya ya?" Tayi maganar saka kuka.

Sultan ya nufeta cikin sauri ya riƙe hannunta "ki bari na ida sanar da ke."

Zatayi magana ya ce "Yarinyar da kanta ta sanar dani na je na faɗa wa Mai martaba ba na son Auren ta, ni ma na sanar da ita ta je ta sanar da shi ba ta son Aurena, kinji da inda muka tsaya." Ya yi maganar yana dariya, da sauri Aymana ta ɗago ta Kalle shi ya ce "Haba yanzu ashe hankalinki zai ta shi akan aure na?"

Dariya ta fara tana saka hannu don goge hawayenta "Allah ya baka nasara na ji babu daɗi."

Ya jawota jikinshi "Ke da aka yiwa kishiya tun kafin kisan waye Sultan ɗin, to me zai ta shi hankalin ki a yanzu?"

Tayi dariya "Saboda yanzu na san Sultan ɗin shiyasa."

Shafa kanta yayi yana faɗin "Nifa sarki ne zanji mata huɗu, har da wasu ƙari idan ina buƙata."

Aymana zata janye jikinta Sultan ya matseta gab yana mayar da sanyayyar ajiyar zuciya "Na gode Allah da ya baki mata kamar ke Aymana."

Ta saka hannu ta gewaye shi tare da sumbatarshi, Sultan ya kanƙameta sosai, yana jin kwanciyar hankali yana ratsa shi.

ALHAMDULILLAH.

*KARSHE*

*TALLA! TALLA! TALLA!*

YANKIN IMANI!

*Hausawa na faɗin 'Baƙar tukunya mai fidda farin tuwo.' To amma a wasu lokutan shi kansa tuwon yana yin baƙi har ma da ƙauri musamman idan bai samu kulawar mai dafa shi ba ko aka samu akasi!*

*Ruɗanin da ya shiga na rashin bambace aya da tsakuwa shi ne ya ɗar sa masa tunanuka mabanbanta a kanta, shin fuskar guda ɗaya ce ko guda biyu?*

*Ya ga ɗaya a duhu! Ya ga ɗaya a haske! Amma duk da hakan zuciyarsa na was-wasi a kansu, shin su ɗin su waye? Mene ne alaƙarsu da juna?*

*Duk da bincikensa ya samo masa amsar cewa ita ɗin tamkar rayayyiyar da ta fito daga matacciya  ce, hakan bai kassara zaƙuwarsa da son cimma manufarsa a kanta ba, amma kuma kash...!*

*Ƙalubalen da ya tunkare shi bai yi tasiri a gare shi ba, kwaɗayin tagomashin babban rabon da ke bibiyarsa ya danne komai, ta haka ne ya yi nasarar kamo mari babban kifi! A cikin kogin da ya yi nutso ya ba za koma!*

*Shin me kuke tunani a wannan labari? Me kuka hango? Me tunaninku ya ba ku? Wane hasashe kuke a kansa? Mene ne a dunƙule cikinsa? Ba za ku gane tafiyar ba har sai kun himmata an yi ta da ku! Ku biyo ni cikin labarin YANKIN IMANI, domin na warware muku ƙullin.*


Littafin *YANKIN IMANI!* Na kuɗi ne, zaku biya a kan ɗari Ukku 300, zaku saka a account 0045643539, Halimatu Iliyasu k. , Union Bank. Ko kuma kafin MTN ta layin 09039080909. Ga masu buƙatar VIP nera ɗari biyar 500 ne.

Zaku tura shaidar biyan kuɗin  a Number ta 09039080909. Kar ku bari a baku labari.



*Na gode.*

