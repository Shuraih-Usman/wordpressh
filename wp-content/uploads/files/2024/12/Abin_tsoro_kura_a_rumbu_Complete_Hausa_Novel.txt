Compiled by Princess Aysha Muhammad (Humaira) 

ABIN TSORO! KURA A
RUMBU.
na
Benaxir Omar

1 
(Based on a True Life Story)
Dedicated to Aisha nd Sakeena
Dansabo
Benaxiratuuuuuu******
Hankalina yana kan sakonni na
whatsapp da suke shigomin
alokacin da naga Aisha tamin
magana
“Adda ya gida da makaranta?”
“lafiya kalao Alhamdulilah mun
gode Allah yakike?” na amsa
mata.
“Nazo da wani labarin Al’ajabi
ne wanda nake so ki rubuta min
duniya su gani kuma su amfana
dashi tunda naga kina karban
labari irin haka ki kuma rubuta
da fatan ban takura ki ba”
“ko kadan Aisha, amma ina
jarabawa don haka ina
kammalawa zan neme ki sai ki
isar mini da wannan sako da
kike son isarwa, insha Allahu ni
kuma zan rubuta kowa ya
karanta ya kuma amfana”
“bakomi Allah ya kaimu ina
jira”.
Kamar yadda muka yi da ita na
kuma yi mata alkawari, yau ina
kammala jarabawa ta na yiwa
Aisha magana domin ta fada
mini labarin da take son kowa
yaji, labarin da yake cike da
Abun Al’ajabi, takaici, haushi da
kuma darussa aciki wanda zai
saka duk mai karatu sanin cewa
duniyan ma ba wata abun daga
hankali bace, tabbas Duniya
makaranta ce.
Wannan labari ba daga bakin
mutum daya yake ba, sai da aka
hado kan dukkan wani wanda
yakeda hannu acikin rayuwar
baiwar Allah muka gamsu
sannan nake rubutawa, Ubangiji
Allah ya sa nafaraa sa’a na
kuma gama a sa’a, kuskurenmu
Allah ya gafarcemu, Allah ya
shiryi duk iyaye irin na Kaulat,
masu rayuwa irin
Kaulat.watakila mai karatu zai
ga abunda bai gamshe sa ba,
ku sani cewa KALMA DAYA ban
kara acikin labarin ba, ya faru
ne dagaske. kuma wacce
zanbada labarinnan akanta ta
rasu, Ubangiji Allah ya jikanta,
ya mata rahama ya kuma kai
haske kabarinta, sannan burin
marigayiyar ce a rubuta wannan
labarin a fadakar wa duniya da
kuma dukkan iyaye.
Bismillahi Rahmani Rahim
Sunanta Kaulat Adams, wacce
aka fi sani da kaule,Haifaffiyar
garin illorin, Mahaifinta Alhaji
Adams ya kasance mai arziki
sosai sai dai babu wadatan
zuci ma’ana baya taimakawa
iyalinsa, irin masu kudin da
zaka ga arziki a tattare dasu ga
gida ga mota amma iyali a
tsiyace, kowacce matarsa ita
take yiwa kanta da kuma
yaranta hidima.
Mahaifiyarta yar garin niger ce,
sannan Kaulee ce yar farinta
sannan shi Alhaji Adams shi ya
musuluntar da ita ya kuma
aureta .
Kaulee ta girma agun iyayenta
har Allah yasa ta shiga FGC
billiri dake garin gombe, tayi
junior class dinta har ta
kammala sannan ta shigo ss1
inda aka kawo wata malama
mai suna Hajiya fadila, Hajiya
Fadila ta zamo tamkar
mataimakiya ko ince uwa agun
kaule, wacce take da ilmi ga
kuma iya zama da mutum,
sabawansu takai ta kawo har
kwana kaule tana yi agidan
Hajiya Fadila anan staff
quarters,ta zamo yar gida, sun
saba sosai da mijinta tana
mishi kallon mahaifi yayinda
shikuwa ba haka yake mata
kallo ba. Kusan rabin kayanta
agidan ta ajiye shi tamkar ba
yar makarantan kwana ba,
kasancewar kuma ana tsoron
Hajiya Fadila yasa aka gagara
tayar da maganan balle ta dawo
hostel.
Kaulee kamar yadda nace yar
illorin duk wanda yasan yan
illorin yasan akwai fulanin
cikinsu, baka ce amma doguwa
siririya tana da matukar kirar
kalangu tamkar cikakkiyar
bafulatana, macece mai fara’a
son mutane, da kuma girmama
na gaba da ita, ga kokarin
addini iya gwargwado, tana da
farin jinin maza domin kuwa
kowa harinta yake a kankancin
shekarunta, sai dai hidimar
gabanta kadai takeyi bata
damuwa da kowa balle soyayya
ya shiga ranta ko abun da ya
shafi haka.
Ranar da bakin cikin rayuwanta
ya auku kuma ya fara dinkin
saka shine randa Mijin Hajiya
fadila ya dawo gida alokacin
bata nan sunje wani excursion
da dalibai, Kaulee ce kadai
acikin gidan sanye da dogon
riganta tana gyran daki, wanda
aiki ya zamo dabi’anta bata iya
zama shiru ba sai ta nemo abun
yi, lekowa yayi sannan yace
“Fadila fa?”
“ina wuni uncle? sun tafi
excursion” ta amsa
Bai amsa gaisuwan ba ya juya,
wanka yaje yayi sannan yasa
jallabiya ya fito, tana zaune a
falo tana kokarin goge kasan
DVD da yayi kura tana mamaki
domin jiya da safe ta goge shi,
ji tayi ya taba bayanta yana jan
gashinta, a razane ta juya don
ganin mai mata wannan barna,
mamaki kaman ya cinyeta
“un-uncle!”
“shhhhh” yasa hannu a bakinsa
yana mata nuni da tayi shiru
sannan ya fuzgeta ya jata sai
dakinsu, akan gadon matarsa ya
ketawa Kaulee hakkinta, ya yaga
mata rigan budurci cikin izza da
mulki irinta mugayen maza.

2
Kuka tayi sosai, tana tunanin
makomar rayuwanta domin
tabbas tasan cewa Hajiya Fadila
ba zata barta ta zauna mata a
gida bayan cin amananta da
tayi ba.
“ina so kiyi shiru, kar ki gwada
mata wani abu ya same ki
sannan hakanne zai sa na rufa
miki asiri, domin zan iya ce
mata ke kika janyo komi kuma
kinsan zata yarda har gidanku
za taje ta tozartaki” ya fada
mata alokacin da yake kokarin
saka wando. Kuka tayi sosai ta
tattara dakin da bedsheet din ta
kintsa gadon sannan taje
bandaki ta kimtsa jikinta duk ya
ji mata ciwo yayi mata rauni,
Hajiya Fadila bata dawo ba sai
wuraren karfe goma don haka
bata fahimci halin da gidan nata
yake ciki ba washegari da
sassafe ta kara fita, wannan ya
kara bashi daman dawowa
alokacin ta shirya cikin uniform
zata shiga makaranta, har ta isa
bakin kofa taji an rike hannunta
jikinta na bari ta fizge muryanta
na rawa tana cewa “uncle kayi
hakuri, un-uncle!” rufe bakinta
yayi ya nufi daki da ita ya fama
mata ciwon da yaji mata,
uniform dinta duk ya baci tana
kuka ta koma daki ta canja
sannan ta fito, idonta duk a
kumbure gashi ta shiga
makaranta aka mata dukkan latti
dama daliban suna jin
haushinta yadda take fita da
shige cikin makarantan yadda
takeso.
Hajiya Fadila bata gane halin da
mijinta da kuma Kaule suke ciki
ba, wacce daga baya ita Kaule
yabi jikinta bawan Allah ya
mayar da ita injin aduk lokacin
da yake bukatanta zai nemo ta
tun ba taso har ta fara zama da
kanta,ahaka ta kammala har
ss3 tayi waec da neco suka
rabu tabar gidanshi, Hajiya
Fadila ba tasan wannan wainan
da aka toya agidanta ba.
Dawowanta gida bayan farin ciki
da murna daga yan’uwa kowa
na farin cikin Kaulee an gama
sakandiri saura jami’a ta huta
har na watanni kadan lokacin da
jarabawansu yafito da komi ta
tattari kafa ta nufi gun
mahaifinta ta gaisheshi ya amsa
sannan tace ” Batun cigaba da
karatuna ne, ga jarabawa na
naci kuma na sami admission
anan B.U.K ”
“Wani karatu kuma Kaule? ai
kina mace kam yanzu sai aure,
babu batun karatu, kibar karatu
wa maza yan’uwanki kuma ki
jirani zan nema miki mijin aure
insha Allahu”
Ta kalleshi ta tabbatar da gaske
yayi babu wasa don ba yau
tasan shi ba, mutum ne mai
taurin kai da kaffafiyar ra’ayi
inya fadi abu toh sai yayi ta
rokeshi taga yana kan bakansa
don haka ta gyada kai tace
“bakomi Allah ya kaimu” . Ta
sami mahaifiyarta ta roketa
itama hakuri ta bata “kibi
mahaifinki kawai ya miki auren
kinji?”
“Bakomi Allah ya kawo mijin”.
ta tashi ta nufi daki.
Washegari da Sassafe ta tattara
kayanta ta koma gidan kawarta
anan Illorin din, Maria, maria na
da aure sai dai mijin baya zama
kuma asalinta yar kano ce
shima haka, aiki ya kawosu
illorin basa tare da kowa kuma
basu cika zuwa gida ba, mijin
yakan yi wata bakwai ko takwas
bai zo gida ba irin wannan aikin
dai yasa Maria take rayuwanta
ita kadai komi ita kadai, zuwan
Kaulee yasa suka fara zama
tare tace mata tayi zamanta har
sai randa ta gaji.
Kaule ta fara rayuwanta domin
addini kam anfara watsar dashi
ko ince an watsar dashi, samari
kuwa sai zuwa suke daga koina,
ita a tunaninta jira take
mahaifinta ya sauko daga
fushin da yayi sai ya kaita
makaranta bata cika kula mazan
da suke addabanta ba sai dai
idon Kaulee ya bude.
Wata rana sun fito daga gidan
Maria zasu je kasuwa wata
mota sai binsu take, tun baya
damunsu har maria ta tsaya da
motan don ya wuce su, tsayawa
yayi ya fito Babban mutum ne
akalla yakai shekara 40-45 a
duniya ya kalli Kaulee yana
murmushi tamkar wanda aka
bashi kyautan gonan auduga ita
kuwa kamar ta kasheshi don
bakin ciki,
” ina wuninku ina gajiya”
Maria ce ta amsa yayinda Kaule
ke mika sakon harara “lafiya
malam zamu tafi ne ka tare
mana hanya” ta fada tana
yatsina baki, lafayanta yana fadi
tana mayarwa tsansan matsifa
“Kuyi hakuri, kuna tafiya ne kika
ja hankali na don Allah kiyi
hakuri ki kula ni kinji?”
Maria ce ta jata gefe ” jeki ki
me zai fada miki daga gani
wannan babban Alhaji ne akwai
arziki jeki diba na diba mu
ware” sannan suka dawo
alokacin tace masa ” me kake
so yanzu?”
“muje motan nawa sai mu bita
abaya ko? in yaso zan yi miki
bayani akan hanya” ta bishi
cikin kissa wacce zan iya cewa
halittanta ce, tana shiga taji
wani kamshi ga kuma kanta na
juyawa, ta rasa meke mata dadi
har wani jiri taji can kuma ta
fara murmushi
“me kakeso?” yayi dariyan
muguntansa da ya saba sannan
yace “ke”
“muje” ta fada masa,
Aikuwa bin Maria da ba’ayi ba
kenan aka tafi hotel room, sai
da yayi mai isansa yaji tabbas
wannan bata bari bace, macece
wacce ta amsa sunanta mace.
Suna gamawa yace mata ” me
kike so kuma na miki?”
“Makaranta nake so nayi, shine
kadai burina”
“Na miki alkawari zan saki a
makaranta har sai randa kika ce
kin hakura amma zaki na bani
kanki aduk lokacin da nake so,
Sunana Bala Kutur, Ko me
kikeso a duniyannan zan miki
inhar ba zaki hanani kanki ba”
tayi murmushi aranta tace ‘
wani ya samu na bati na
shekara uku ba ci ba sha balle
kai’
Ya mayar da ita Gidan Maria
kuwa inda tayi mata bayanin
cewa zai sata a makaranta nan
ma sai daya sallemata da
bandir din dari biyar guda uku.

3 
Dedicated to Aisha nd Sakeena
Dansabo
Gani take yi kakarta ta yanke
saka, bata yi bacci ba tsantsan
farin ciki domin kuwa ba’a taba
mata irin wannan kyautan ba a
rayuwanta. Washegari da
sassafe ta hada kan kayanta
suka nufi kano don ganin ko
za’a karbeta duk da cewa anyi
post jamb, da karfin mulki irin
na Bala kutur aka mata nata
daban akayi sa’a taci don haka
ta fara batun jiran registration
da sauransu, gida ya kama mata
one bedroom flat mai kyau, ba
abunda bai saka mata wanda
‘ya mace zata bukata, sannan
yaje da ita kasuwa ya siya mata
kayan sawa da atamfofi suka
sami tailor ya mata express.
********
Tana kwance a daki alokacin ya
fita, ta janyo wayanta ta kira
layin Ma” kasancewar ta gane
muryanta yasa tace “ina kika
shiga? kowa na nemanki?”
“Inna na sami wanda ya sakani
a makaranta, ya biya komi
yanzu har gida ya bani, ina nan
garin kano”
jin haka da sauri Inna tace “kudi
fa? ya baki? in ya baki kudi ki
turo, kinga ni da kannenki sai
wahala muke sha babanku yaki
sake kudin” ba tayi mamakin
kalamun inna ba domin kuwa
idan da sabo ta saba ta kuma
santa da son abun duniya don
haka sai tace “akwai, turomin
account number yanzu na turo”
aikuwa tana kashewa taga alert
mikewa tayi ta fito don taje tasa
kudin sai ga Bala kutur cikin
maganansa ta yan maye da izza
yace “inaaaaaaa zakijee suga?”
“zan je bank ne”
“toh ki tsaya mana na ci kadan
ko?” kalamun sun mata nauyi
haka ta koma aranta tana cewa
‘lallai wannan yaji bariki’ sai da
ya idda bukatarsa yaga bai
gamsu ba ya mike ya janyota
sannan yace “kin—gane—ne?
bana gane komi, barin gwada
miki yadda zakiyi, ya ciro wani
dorina yana dukanta kukan da
take yi shi kuma ita take
sanyaya masa zuciya “yauwa
haka nake so” sai da ya zaneta
tana kuka yana biyan bukatarsa
sannan a kuka yana biyan
bukatarsa sannan ya barta ta
tafi bank da kudin da ya batan
ta turawa mahaifiyarta ta dawo.
Rayuwa ta ci gaba da tafiya
mata haka, idan yaga bai
gamsu ba zai nemo dorinansa
ya daketa kuma ya bata kudi a
wadace duk jikinta ciwo. Wata
rana da safe yafita aiki ta ji
yunkurin amai da gudu taje tayi,
hankalinta ya tashi ganin cewa
tabbas ciki gareta domin kuwa
sai alokacin ta tuna tayi batan
wata
“innalilahi wainna ilaihi rajiun”
sai data zauna ta tika kukanta
yadda ya isheta sannan ta mike
zata sa kaya taga waya na kara
ta duba taga Innarta ce daukan
da zata yi tace “Kaule kudi dai
ya kare ki kara mana kinji” tayi
murmushin bakin ciki hawaye
na bin gefen idonta sannan tace
“toh” Inna ta kashe wayanta,
kayanta ta tattara tabar gidan
sai illorin, don ta mugun tsorata
da batun ciki, gidan Maria ta
nufa wacce taje ta sameta itama
cikin tashin hankali da matsifa
dangin miji sun sa ta agaba
batun haihuwa, sai waya da
batun damun mijinta ya karo
aure, Kaule na jin haka tace
“kirashi kice masa kina da cikin
wata uku” ta juyo ta kalleta ”
baki da hankali ne? ai na zan
samu yaro?”
” Zan baki nawa” zaro ido Maria
tayi,
“ae, Bala yamin2Ba damuwa to,
kin duba wata nawa ne kike
batun wata uku? muje asibiti
tukunna ko? amma anya babu
matsala? ba za’a gane ba?”
“ke meyasa kike da tsoro?
mijinki baya zama, danginsa
babu mai zuwa daurewa zakiyi
har na haihu kafin ki bari ya
dawo” aikuwa Maria taji dadin
wannan shawara
“tsaya nayi wanka muje mu
gwada”.
www.benaxiromar.com

4 
Tana fitowa a wanka ta shirya
tsaf, ta kira driver sannan suka
fice, sun samu sun ga likita
inda aka auna Kaule aka ga
wata hudu ne ciki kam, ahanyan
dawowansu ma Maria ta kira
mijinta wanda sun tafi senegal
wani aiki
“Hubby ya kake?”
“Baby na lafiya lao ya gajiya?”
ya amsa daga gunsa
“zan maka albishir mai zaka
bani?”
“me kike so?”
“Vacation to paris, sai kuma ka
canja min mota”
“anyi angama”
“inada ciki, congratulations”
Shiru yayi can yace “me kika
ce?”
“inada juna Biyu”
“Oh my! Oh my God!! My
baybay!! ohhh Alhamdulilah
dole na dawo, zanyi cancelling
komi gobe na dawo na ganki”
“Nooo! ka bari kayi hakuri ka
gama kaji?”
“anya? bazan iyaba gaskiya
kinsan sai nan da wata shida fa
zamu taho”
da sauri ta kirga sannan tace
“bakomi kar ka damu zan raine
cikin har na haihu sai kazo
kaga babynka ko?”
“a’a zaki wahala ke kadai, barin
kira wani agida azo atayaki
zama”
“ka manta Kaule tana nan?
zamu zauna kawai, hubby kasan
danginka yadda suke min inaso
nayi surprising dinsu suji kawai
na haihu ne” har da saka
kukanta kuwa, hakan yasa yaji
tausayinta sanin cewa tasha jiki
agun danginsa batun haihuwa
amma tunda yanzu akwai cikin
zai barta harta haihun, da haka
dai suka yi sallama.
Maria tana tsantsan kulawa da
Kaule da cikinta, duk da cikin
yazo da laulayi sosai tana jin
jiki, bata iya cin abinci sai amai
da tofar da yawu, ga tsantsan
wahala da take sha gurin bacci
duk ciwon jiki, haka kawai zata
je ta tsoma kanta a shadda don
taji warin shadda wanda ita shi
take so kuma yake sanyaya
mata rai take ji a matsayin
kamshi, Inna kuwa kullum
acikin tambayan kudi take Kaule
ta kan tura mata amma bata
taba sanar da ita cewa tana da
ciki ba, makaranta kuwa tuni ta
ajiye batun shi agefe, babu
yanda Bala baiyi ba su hadu
taki, har hakuri yake bata in
yazo gidan Maria takan ce
Kaule ba tazo ba babu yadda ya
iya, gashi dai suna waya in taga
dama shi rokonta yake ta yarda
ta aureshi don ayadda ya saba
da jikinta zai iya komi akanta,
ganin zai dameta yasa ta canja
layi taci gaba da rainon cikinta
har watan haihuwa.
Ranar da EDD dinta ya cika
aranar ta fara nakuda, asibiti
suka nufa, tasha jiki ga haihuwa
yazo ganin dadewan da tayi
tana nakuda na kusa kwana uku
yasa likitotin suka yanke
shawaran yi mata CS aka ciro
dankareren baby boy, tana
farfadowa da aka miko mata
‘Dan ta karba ta mikawa Maria
“Na baki halak malak, ki rike
amana”
Maria tana murna tana goge
hawaye ta rungume ‘Dan can ta
mayar dashi inda aka kwantar
dashi, tana zaune taga anbude
kofan dakin Bala ne yashigo ba
karamin tsorata tayi ba ganinsa
amma ta danne tare da hada
girar sama da kasa
“nace maka Kaule bata nan
meyasa kake da naci?”
“karki damu na riga nasan tana
gidanki, na kuma san kun zo
asibiti na kuma san ta haihu sai
dai nazo ne nayi magana da ita,
shin ‘Dan waye ne?”
ko kallonsa ba tayiba ya nufi
dakin da aka kwantar da Kaule,
Maria ta bishi da sauri don kar
yaje ya bata musu aiki
“Kaule ‘Da nane ina?”
“ta ina ya zama Danka?” ta fada
tana bata fuska kamar ta kurbi
kashi
“saboda ni na saba kwana da
ke”
“wai tsaya in tambayeka? ran da
ka fara kwanciya dani budurwa
ka sameni? kar ka manta ba
akanka na fara ba kuma ba
akanka zan tsaya ba haka zalika
ba kai kadai nake da ba, na
kwanta da maza kala kala kashi
kashi wannan yaro ba danka
bane! ka fice ka barni ko na
nemo ubansa ku kwashi dan
kallo dashi” shiru yayi don
alokacin ji yake kamar ya
saceta ya gudu har da hadiye
yawunsa gashi ta kara kyau duk
da ramewan da tayi, wani
mummunan kishi ya gulle shi
tsaki yaja ya juya ya fita amma
can cikin ransa jikinshi na bashi
cewa lallai wannan yaronsa ne,
zai bar mata amma zai sa musu
ido, yasan Kaule sarai duk da
bai sameta a ‘ya mace ba yasan
tsautsayi ce ta gifta, shima don
makarantan da ya sakata ne ya
sa ta amince dashi amma akan
mutuwanshi yasan Kaule
kamilalliya ce.
Kwanansu uku aka sallamesu a
asibiti, Maria har ta kira oganta
ta fada mishi wanda tuni ya fara
fadawa yanuwa da abokan arziki
adole ta dawo mai jego, sai
mata wankan jego ake dangin
miji kaman su bauta mata kowa
na marhaban da yaro, kunsan
haihuwa baya buya, nonon
Maria yaki cikowa don haka sai
Kaule ta fara shayar dashi da
mutane suka zo sai Maria take
ce musu ai Kaule yaranta biyu,
kowa na mamakin wannan abun
al’ajabi amma dai suka yi shiru
tunda damuwansu a haifi
yaronne kuma an haifa, ran
suna aka yiwa Baban Mijin
Maria takwara Usman, yaro
yana girma kammanin Bala na
kara fitowa, amma haskensa da
idonsa sak Kaule,ana haka mijin
Maria ya dawo murna agunsa
kaman me, yana ganin yaro
yace “anya yaronki ne?” gabanta
na fadi ta zaro ido sannan tace
“kaman me fa bangane ba?”
yayi dariya sannan yace
“yaronnan bai da kirki sai ya
dauko kammanin Kaule anya ba
danta ba?” kayan cikinta tuni
suka kada, idonta yayi jajur ta
tsorata sosai.

5 
www.Benaxiromar.com
Dariya yayi sannan yace “meye
na tsorata? kama suke yi sosai,
i guess kinji jiki gurin haihuwa
Allah ya raya yaushe za kije
paris din? kin san banda lokaci
sosai zaki iya zuwa ke kadai?”
” a’a zanje da Kaule kaga tamin
kokari, abunda tamin ba wanda
zai iya min”
” gaskiya ta katse hidimominta
ta zauna dake tayi kokari sosai
donhaka zan biya muku ku tafi
tare, sai taje tayi epassport
afara shiryawa ko? tunda ke
kina dashi”
rungumoshi tayi don taji dadi
sosai, “rufe idonki” ya fada
mata hakan yasa ta rufe idonta,
tana ji ya makala mata awuya
sannan yace “bude” tana
budewa tayi mamaki sosai
domin kuwa sarkan diamond ce
awuyanta
“yeeeeeeeeeehhhh hubbby!” ta
rungumeshi tana murna, daya
daga cikin dalilan da take kara
sonshi kenan, akwai shi akwai
kyauta da iya farantawa mace
rai, matsalanshi daya baya
zama agida amma duk lokacin
da ya dawo gida yakan yi
kokarinsa ganin ya faranta mata
rai fiye da duk wata mace
atunaninta.
Tuni suka fara shirye shiryensu,
yaron na wata takwas aka
yayeshi sannan suka kama
hanya, satinsu biyu a paris
daga nan suka wuce umrah a
dawowa suka tsaya dubai ba
shakka sun bude ido, Maria tayi
hakan duk a matsayin godiya
wa Kaule akan kyautar da ta
mata, dawowansu gida suka
cigaba da zama tare sun shaku
sosai.
************
Usman yakai na shiga
makaranta don haka Kaule da
kanta ta nemo makarantan da
zata sakashi a matsayinta na
Aminiyar Mahaifiyarshi a
tunanin mutane, Bala kuma
kusan kullum yana hanyan siya
wa yaro kayan kwalama, haka
kawai yake son yaron sun saba
sosai dashi, bata hanashi ba
sannan kuma bata bashi fuskan
da zai kara cewa danshi bane,
an saka shi a makaranta mai
tsada duk da cewa ya shaku da
Kaule fiye da Maria tabbas uwa
ba wasa bace, sannan ikon
Allah ma ba wasa bane, hakan
ya kawo surutu gun mutane
yan’uwan da suke zuwa gidan
sun fara surutun zaman da
Kaule take agidan jin haka cikin
mutunci ta tattare ya nata sai
Abuja, birnin bariki, a mararaba
aka sauketa ta kalli gabas da
yamma kudu da arewa, duk da
bata da gurin zuwa tasan
tabbas zata samu gurin zama,
ta kalli jikinta rigan atamfa da
zani ne dole ne ta nemi inda
zata canja kaya, cikin kasuwan
ta shiga tana dube dube har
taga bandaki ta nemi shago ta
ajiye akwatinta ta ciro kayan da
zata sanya sannan ta shiga ciki,
doguwar riga ce ya fitar da
shape dinta, ta saka sannan ta
cire dankwalinta ya kumbushi
kanta, ta ciro wayanta mai tsada
sannan ta janyo akwatin nata ta
nemi taxi drop tace “Maitama”
ya mata bayanin kudinta ta
bude baki “malam maitama
hour nawa ne zuwa can?” yayi
murmushi “madam na minutes
drive ooo mek we na dey go”
mamaki ya isheta ko daga illorin
zuwa abuja bata kashe kudin da
yake gaya mata tabiya ba ” na
so it be o, and madam na drop
you say, kokoma enta mek we
go” ta ja numfashi sannan ta
shiga yayinda yasa akwatin a
motan suka tafi duk da ita kanta
jin kanta take motan corolla ce
kuma yake taxi da ita abun
mamaki, suna isa ita kanta
tasan sunje Maitama, gidaje ne
manya manya na alfarma ‘lalle
akwai kudi a habuja’ ta fada
aranta duk da bata san inda
zata sauka ba, mutumin yace ”
wey for maitama?” ta kalli inda
take sannan tace “here” yaja
yayi parking ita kuma ta ciro
akwatinta ta mika mishi
kudinshi har zai tafi tace ”
where is this place please?”
kallonta yayi cikin mamaki
sannan yace “Ministers hill nah,
u neva no wey u dey go?” bai
kulata ba ya shiga motansa ya
tafi, gyra kayanta tayi tana
tafiya cikin takun isa da kasaita
tana jan akwatinta, ta sanya
wayanta a kunnenta kamar mai
waya duk wanda ya ganta
alokacin idan yacire abun
hawan da bata dashi yasan ba
karamin kifi bace.
Tayi tafiya yakai na minti goma
kafin taji horn abayanta, bata
juya ba taci gaba da karyan
wayanta, hakan yasa yasha
gabanta sannan ya fito, gabanta
yayi mummunan fadi ‘wayyoni
Allah yayi halittan kyau anan’ ta
fada a zuciyarta yayinda a zahiri
ta juya kai tare da cewa “beb ki
dauka min jakan na 120k, sai ki
tura min account numbern
matan zan tura mata kudinta
yanzunnan” sai ta kashe
sannan ta kallesa alokacin ya
nannade hannunsa yana
kallonta, dogo ne bugun farko
tasan shuwa ne , manyan yaran
maiduguri,
“Naga kina tafiya ne nace barin
rage miki hanya”
“ah no kar ka damu, ina neman
hotel ne nearby, dake nazo
wani conference”
“karki damu muje na kama
miki”.
Duk da tayi farinciki sosai a
zahiri ta gwada masa ya bari
yayinda shikuma ya dage
akarshe ya karbi akwatinta ya
saka a bayan aura dinsa,motan
ta kasheta , tana shiga wani
sanyi da kamshi ya bugi
hancinta taji dadi sosai ko ba
komi ta yanki sa’a daga
shigowanta,
“akwai hotel din da na saba
zuwa a central area haka,
hankalina yafi kwanciya dasu in
kaiki can ko kuma akwai wanda
kika fi so?”
“a’a muje kawai”.
Haka ya kaisu har Reiz
continental ya mata booking ya
biya ya karbi access card din
sannan suka wuce, hotel din na
da kyau sosai, tana shiga ya
ajiye akwatinta sannan yace
“barinje na dawo kafinnan kin
huta” ta gyada kai ta shiga
toilet shi kuma ya fice, wanka
tayi ta sanya riga da wando
wanda ya matseta ta tattaro
gashinta sannan ta zauna
jiransa, sunyi waya da Maria
take ce mata ta sami wani
yanzu komi zai yi sauki, bata
idda magananta ba ya shigo da
ledoji a hannunsa, ta karba zata
ajiye ledan ya kubuce zai fadi
riko ta yayi da sauri suka hada
ido tana jikinsa, basu san
lokacin da suka afka wa juna
ba, hannunsa ya sanya ya
kashe wuta.... 

6
www.Benaxiromar.com
Sun aikata abunda suke ganin
ya fi musu, don kuwa Kaule ta
kure masa tunani taso fin
karfinshi, gefe daya ya juya ya
kwanta yana jan numfashi ta
tashi ta shiga bandaki ta kimtsa
tana fitowa ta samu baya nan ,
zama tayi agefen gadon tana
gyra ribbon din gashinta don
atunaninta yadan fitane, ganin
takarda tayi da envelope, ta
bude takardan tana kokarin
karantawa
” it was nyc having fun with
you” murmushi tayi ta bude
envelope din bandir din dubu
daya guda uku abin ya bata
mamaki sai dai ba abun mamaki
bane, ta fito masa a babban
yarinya, bariki sai da kudi ake
samun kudi, mikewa tayi ta fita
cin abinci bayan ta bude ledojin
da ya kawo dazun sabulun
wanka ne su soso, chocolates,
turare da dai sauran tarkacen
mata, bayan ta gama cin abinci
ne ta nemi drop yakaita yawo,
ce mishi tayi ya zaga da ita gari
kawai suna kan tafiya motar ta
buge wata motar mata da take
tuki tana waya, drivern ya fita
ya nata mita matan ta fito daga
range rovernta ta bashi hakuri
wanda hakan ya burge Kaule,
dubi mata da saukin kai,
gaisawa suka yi da matan tace
“wallahi kin burgeni sosai”
matan tayi dariya ” kema haka,
kamar ba yar gari ba ko?”
“ae” ta fada tana sosa keya,
don ta lura yadda hajiyan ke
kallon suturanta
“ina zakije?” ta tambayeta
“wallahi nima ban sani ba,
kawai cewa nayi yayi yawo da
ni” fitar da jakanta tayi ta ciro
kudi ta bashi sannan tace ta
shiga mota su tafi, duk da
hankalinta akwance yake da
matan amma ta dan tsorata
kadan har gida ta kaisu, gidanta
na Asokoro babban gida daga
gani kuma gidan dan siyasa,
masu aiki sai kai da kawowa
suke suna gaida hajiyar yayinda
ta haura da ita sama, taje daki
ta rage kayan jikinta sannan ta
dawo ta zauna
“kina kama da kamilallun mata,
sai dai shiganki ya fita daban
da haka, idan akwai damuwan
da kike dashi ki fada, wannan
shigan ba naki bane,” ta kara
kallon jikinta sai taji kunya rigan
ya matseta sosai ga cibin ta
awaje, wandon jeans dinma ya
matse iya dunduniya ga huji
kala kala kaman yadda
wandunan yanzu suke zuwa da
yayi,
“bakomi Allah hajiya”
“shikenan” ta mika mata wasu
kaya ” jeki sanya wannan” ta
karba aka kaita wani daki, daga
gani dakin budurwa ne ta saka
atamfar, super ce doguwar riga
bubu don haka ya shigeta
sannan ta dawo falon ta zauna,
an bata abinci taci ta koshi tayi
sallah wanda ita kanta ta manta
yaushe rabonta da tayi sallah,
ganin yadda rayuwar Hajiyar ke
tafiya ya bata sha’awa ga kudi,
ga komi ga kuma addini, hakan
yasa data idar da sallahn taje
gefenta tace ” zan baki tarihina,
inaso ki taimaka min kuma ki
nema min mafita” tun daga
farko ta bada labarin har
karshe, Hajiya Atika ta tsorata
sosai don wannan labari abun
dubawa ne abun alajabi ne,
“ki zauna anan gidan, yanzu kije
ki tattaro kayanki daga hotel din
can, kizo nan ki zauna zanyi
tunani akan matsalarki” cikin
ikon Allah ta bada driver yakaita
central area ta kwaso kayanta
daga Reiz sannan suka dawo
Asokoro, wannan dakin aka
kaita sannan Hajiyan tace tayi
amfani da duk abunda ta gani
take so acikin gun.
*******
Satinta daya cif tana samun
kulawa daga gun Hajiya Atika
har take jin ina ma itace
mahaifiyarta da duk bata sha
wannan wahalan ba, sun saba
sosai su kan yi hira ahankali ta
fahimci ashe Hajiyan na da Yara
hudu dukka suna kasar waje
suna karatu, hakan yasa take
nan daga ita sai ma’aikata,da
rana tana zaune Hajiya Atika ta
shigo falon sannan tace ”
munyi bakuwa ki fito kiga
wacecece” fitanta cikin farin
cikin da ta samu acikin gidan ta
hango fuskar innarta, gaba daya
taga garin ya mata duhu, komi
nata ya toshe,sallati tayi sannan
ta dafe bango domin idan akwai
abunda take tsoro yanzu shine
taga Inna, zama tayi ta gaisheta
ba yabo ba fallasa, Inna kuwa
sai kalle kalle take taga gida na
yan gayu, ‘Ashe Kaule kam dadi
take sha muna can muna shan
wahala’ ta fada aranta.
Hajiya Atika ta shigo suka gaisa
sannan tace ” nagode kwarai da
kika amshi gayyata ta kika zo,
ina zaune ne da yarki naga ya
dace na sanar dake abunda ake
ciki, duk da ta fada mun
damuwanta da kuma tarihinta
inaso ne ayau ta koma gida
gurinki” Inna tayi yake ba tace
komi ba sannan Hajiyan ta
cigaba da cewa ” meye daya
damuwanki?”
“Kudi hajiya” ta fada kanta
akasa, wanda Kaule taji kaman
an caka mata wuka don bakin
ciki,
“zan baki kudi amma da
sharadin Kaulat zata zauna
agida, kuma ba zaki kara bari ta
fita ko kice ta nemo miki kudi
ba, zan na baki kudi wata wata
na miki wannan alkawarin,
kinada yarinya mace tarbiyanta
na hannunki ko kina so Allah ya
kamaki da laifi ne? hakkin
yaranki suna kanki haka zalika
duk abunda ya samesu”.
Godiya sosai Inna tayi ko ince
ta kwana tana yi, washegari aka
hada su da driver ya mayar
dasu illorin, cike da goma na
arziki.

7 
*********
Tana zaune a daki tayi tagumi,
tunaninta duk yana kan danta
gun Maria, duk da cewa tana da
tabbacin cewa Maria zata
gwada masa SO fiye da yadda
ita zata masa, haka zalika gatan
da zata masa, duk takaicin
gidansu ya dameta gida ya
zama kaman gidan bariki, hatta
omo mutum shi zai cire kudinsa
yasiya kayansa, haka abun
karyawa, abincin rana da dare
ne kawai mutum keda guarantee
samu, tayi nadama ma meyasa
take turawa mahaifiyarta kudi
domin ta rasa me Inna takeyi da
kudin, fanninta babu kimtsi
haka zalika ba kashewa
kannenta take ba, ba sutura
take sawa ba Kai!! Allah wadai
da irin wannan rayuwa, duk jinta
take atakure ba gurin zuwa
haka dai take lallaba zaman,
mahaifinta kam da zamanta da
rashinsa duk ya dauka daya
agunsa, ko da ta dawo da taje
ta masa gaisuwa bai amsa ba
harta fita, haka dai kullum zata
je ta gaisheshi amma bazai
amsa ba,shi adole fushi yake da
ita. Bai dameta ba balle ta nemi
gafara wanda zai sanyaya
ranshi agareta.
Ta manta cewa duk kankantar
fushin Mahaifi akan yaronsa
ubangiji yana tuhuman yaro,
sannan babban hanyan hallaka
shine fushin iyaye, Annabi
muhammad SAW da kansa yace
Mafi alherin cikinku, Mafi rabo
cikunku shine wanda ya so
Allah da manzonsa, sannan yayi
biyayya ga iyayensa,sannan ya
fadi alheri ko yayi shiru, sannan
akwai ayoyi da dama da suka zo
mana da muhimmancin biyayya
wa iyaye wanda duk wanda zai
bauta wa Allah yayi biyayya ga
manzo abu na gaba shine
biyayya wa iyaye, akwai suratul
ankaboot aya ta 8, akwai suratul
Nisai aya ta 36, suratul israae
aya ta 23,24, duk wadannan
kadan daga cikin yadda suka
fito a qur’ani ne ashe kuwa
biyayya wa iyaye na da falala
sannan hatsari ne saba musu.
Mikewa tayi ta shiga daki ta
dauko wallet dinta ta kirga
sauran kudin ciki dubu uku,
dubu uku in har ta kuskura
kudinnan ya kare sunanta Sorry
don haka dole ta tashi ta nemi
kudi, dari biyar ta cire aciki ta
kira kanninta “siyomin masa da
miya agurin baba tilo” ya karbi
kudin yaje kicin ya dauko
kwanan sannan yafita, duk
kallonsa take haka kawai take
tausayinsa duk cikin yaran
gidansu ya fita daban, domin
kuwa zata iya cewa daga
mahaifinta yayi kan iyaye mata
har yara wanda akalla sun kai
goma sha shida babu mai rikon
addininsa da ilmin addini irinsa,
da zata samu kudi mai yawa
zata kaisa ko madina ne yaje
yayi jami’arsa tana so ya zama
babban malami domin ayanzu
ma ba wanda zai zauna dashi
kuma ya tashi bai karu dashi
ba,tunani dai kala kala har ya
dawo ya mika mata kwanon
sannan ya nemi guri ya zauna
yana karanta wani littafi ta
karanta bayan “cure of all
worries” cin masan tayi sai dai
tana koshi ta ture kwanan da
kafa ya kalleta sannan yace
“Adda babu kyau abunda kika
yi?”
“me kuma nayi malam dalhatu?”
“da farko ji yadda kika goge
hannunki da tissue bayan Ibn
Abbas, yardan Allah ya tabbata
agareshi yace Manzon Allah
SAW yace ‘Idan dayanku ya
gama cin abinci kar ya goge
yatsunsa har sai ya lashe da
kansa ko yabawa wani ya lashe
masa’ hadisi ce ingantancce
Bukhari da muslim suka rawaito
shi zaki iya dubawa a riyadul
salihin babi ta 109”
“toh naji zan gyra”
“na biyu duk da ke kadai kike
cin abincin ta tsakiya fa kika
cakular abincin, shima babu
kyau manzon Allah SAW yace
‘albarka tana sauka akan
tsakiyan abinci don haka kuci
daga gefen kwanukan ku kar
kuci daga tsakiya’Tirmidhi da
Abu dawuud ne suka ruwaito
shi”
“naji zan gyra, ba sai ka fadi
dayan ba nasani na ture abinci
da kafana shima babu kyau”
murmushi yayi sannan yace
“yauwa Adda ki daina” taji dadi
sosai yawo da irinsu zata canja
rayuwan mutum, wanka ta tashi
tayi don yau kam neman kudi
tasa aranta, tana gama
kimtsawa ta nemi taxi ya kaita
jamiar Al HIKMA, daga bakin
gate ta tsaya ta ciro wayanta
don kiran kawarta Naja tazo ta
shiga da ita, sai taji wayan ba
kudi,wani ne yake tsaye shima a
bakin gate din sai dai ajikin
mota yake alamun shima zai
shigane, taje gefensa sannan
tace ” malam don Allah aron
wayanka zaka bani nayi waya”
ta fadi hakan don ganin yana
kama da hausawa
“lol, ni ne malam? toh malama
barin baki” ya mika mata ta
saka lambar Najan sannan ta
kira anan ta mata bayanin inda
take sannan ta kashe ta mika
masa, hannunta ya riko arazane
ta kalleshi sannan yace ” shiga
muyi magana” fizge hannunta
tayi ” na maka kama da wacce
zaka fadawa doka ta bi cikin
sauki?”
“yi hakuri sauke ki nake son yi”
“kaje zata zo ta dauken”
bai ce komi ba ya shiga ya
wuce, Naja za tazo yau ne ko
gobe shiru, ta kai awa abakin
gate tana jira gashi ba kudi
awayantan, can sai gashi ya fito
Najan ce agefensa suka tsaya
agabanta alokacin ta kulu
kaman zata mutu ta bude bayan
motan ta shiga,
“kawata yi hakuri don Allah
nasan kinyi fushi, ga abokina
Shun ku gaisa” wani kallo da ya
juyo ya mata sai da ya tayar
mata da hankali, gaban hostel
suka koma inda Naja karfi da
yaji ta hada Kaule da Shun
acewarta ba Dalibi bane daga
abuja ma yazo, kuma yace yana
son Kaulen,ita dai taki kulashi
amma sai shige mata yake, tare
suka fito akan zai sauketa agida
“kiyi hakuri in nine na bata miki
rai am sorry babyna” aranta
dariya ya bata wato har ta zama
baby,
“kiyi dariya mana kinga jibi zan
tafi abuja kar na tafi kina fushi
dani”
“nace maka ba komi ya wuce”
hannunta ya riko bata kwace ba
wannan karon haka yayita
murza hannun har suka isa
gida, ya ciro bandir din dari
biyar ya bata “kiyi hakuri kinji
kafin na dawo” ta karba tare da
cewa “nagode” ya dauki lambar
wayanta sannan ya tafi, tana
shiga gidan wayan Naja ya
shigo “kawata ya Shun kun
shirya ko?”
“ae meya faru”
“toh dama zan sanar dake ne, in
kudi ne zaki ci kawata, duk da
shi bamusan aikin da yake ba
amma yana da matsifaffen kudi
ni dai damuwana kar kice zaki
so shi domin zaki wahala, kici
kudi ki ware, kuma kar ki yadda
wani abu ya shiga tsakaninku”
“bakomi nagode” tana kashewa
taja tsaki ‘ji wannan matan an
gaya mata ni zata yiwa wayo?
ina ganin yaro ga kyau ga kudi
meyasa ba zan so shi ba,
tsabar keta irinta mata’.

8 
*********
Kaule ta fada tarkon SO da
Kaunar Shun haka zalika shima
ya na sonta domin kuwa tunda
ya tafi hankalinsa yana kan
Kaule, wacce kullum suke waya
ta nannade adaki tana bin kudin
da yabata daya bayan daya,
randa zai dawo illorin ya kirata,
abun mamaki Kaule ce har da
girke-girke don tarban Shun
wanda yan gidansu kowa
mamaki yake, yana tahowa ya
gaida Inna itama ya zuba mata
‘ya’yan banki kafin ya tafi tuni
ya siya zuciyan yan gidansu
Kaule kowa na marhaban dashi,
tare suke wuni don kuwa Sallah
ke rabasu shima don lokaci
nayi Shun zai mike ya wuce
masallaci, duk wani mummunan
abu da Naja tace mata game
dashi duk ta karyata domin taga
ba haka bane, Kaule ta koma ga
Allah, ibada kan ibada ga
suturce jiki kullum tana gefen
kaninta domin karin ilmin
addini, ta gama fayyace wa
ranta cewa Shun zata aura
kuma dashi zata zauna,
iyakacinsa taba hannunta baya
wuce nan, shima sai adade
kafin ya mika hannu hakan da
yakeyi ba karamin shiga ranta
yayi ba,
“nazo miki sallama zan koma
abuja amma gaskiya zan dan
kai wata daya ban zo ba, kiyi
hakuri ki jirani ko babyna” ta
kalleshi narai da ido randa yazo
mata da batun zai yi tafiya
“bakomi Allah ya kaimu, amma
dama zanje abuja gidan kawata
idan nazo zan nemeka sai kazo
mu gaisa” murmushi yayi
wanda ita kanta sai da taji dadi
haka dai suka yi sallama ya tafi.
Wata daya shiru babu Shun
babu labarinsa sai dai waya
wataran ma sai yaga dama yake
daukan wayan ba shiri ta hada
kayanta tace itakama zata tafi
abuja gidan kawarta azahiri
kuwa gurin Shun take son
zuwa, isanta abuja ta kama daki
a Reiz domin taji dadin yadda
suke karbeta zuwanta kwanaki
sannan takira Shun cikin ikon
Allah sai gashi yazo, ya dauketa
yace ta rakashi gidanshi ya
dauko sako, tafiya suke yi har
suka isa wani guri daga
tambarin taga an saka TAFA
local government ne na niger
state, amma hakarkarinta tana
garin abuja, bata damu ba ita
dai tayi murna sosai kamar ta
rungumeshi ya kalleta amma
babu alaman sakewa a tattare
dashi,
“baby akwai matsala ne? ko
bakada lafiya ne?”
“kiyi hakuri, banda zabi ne
akanki, amma ina sonki kuma
zanci gaba da sonki” yana
fadan haka ya bude kofan
motan, itama ta bude nata suka
fito suna tsaye wani baki,
dogooo kallon halittarshi kadai
zai iya sanya dan Adam
jimamin makomar rayuwarsa ya
iso gaban Shun tare da mika
masa check yana dariyan keta
“kiyi hakuri fa, wannan saurayi
naki no get power na so i come
c your picshure for him phone, i
come tell am say i wan sleep
with you i go give am 2million ,
you see yourself now you are
here” ya kwashe da dariyan
mugunta, hawaye suka ciko
idonta ta goge sannan tace
“Shun dama ba sona kake ba?”
“ina sonki wallahi, amma Kaule
mahaifiyata tana asibiti, i need
money” ya fada cike da damuwa
a fuskansa, ta gyada kanta cikin
tsananin bakin ciki takaici fal
aranta hade da nadama
“Shun i hate youuu, i so much
hate you that i feel like to
squeeze your bones like an
orange” kamota mutanen sukayi
Shun ya shiga motarsa da
cheque dinsa yayinda aka
mikata Dandalin Karuwan Tafa,
shiganta gurin ma sai data
raina kanta, mashaya, yan caca,
karuwai babu kalan mutanen da
babu acikin gurin, wani daki ya
wurgata tana kokarin faucewa
da ya wanka mata wani mari
walkiya ta fara gani a fuskanta,
jiri ya kwasheta ta koma sannan
ya riko wuyanta “fool, get hold
of yourself this is just the
begining.”

9 
*********
Yawun bakinta ta tofa masa
cikin takaici, ya damko gashin
kanta wanda dankwalin ya dade
da fadi kasa tsantsan wahalan
da take sha, murda kanta yayi
ta saka wani kara “in kin bukaci
mu zauna lafiya shikenan, in
kuma kika ce mugunta kike so
na miki shima zan miki” ya
dauki hannunsa ya wanka mata
mari don aganinshi raini ne
mace ta tofa masa yawu
yabarta, tsantsan zafin marin
gigicewa tayi ta koma ta buge
da kasa, karfen bayanta da ya
coketa tsantsar azaba suma
tayi. A take ya gigice “call the
doctor!” yana dagota yana
jijigata shi dai yasan yana
sonta amma yana da
mummunan zuciya ba yason
raini duk son da yake miki zai
iya kaiki ga hallaka idan baki yi
masa biyayya ba.
likita yazo ya duddubata ya
kuma tabbatar da suma tayi
sannan yayi dabarunsu ta
likitoci dama sun gama kwara
mata ruwa kafin ya iso nan dai
ta tashi tana jan numfashi,
tankado kanta yayi ya
rungumeta yana jan numfashi
likitan yasa suka kaita
daki.Dakin babba ne yaji duk
wani kaya daya dace asa a
dakin mace, hatta suturan sawa,
ya ajiyeta akan gadon sannan
ya rufeta da bargo, zura mata
ido yayi, Bai kai wata biyu da
fara sonta ba asali ma a waya
yaga hotonta lokacin Shun da
ya fara zuwa wurinta, ya
tambayeshi budurwarshi ne?
Shun yace masa ae amma na
shan minti abunda zai kai shi
kenan, shi ya roki Shun kar ya
tabata ya kuma bashi dukiya na
gani na fada akan ya mata
dabara hakan yasa har suka
samu kan Kaule ba karamin
farin ciki yayi ba da yaji suna
zuwa, amma yaji takaicin
dukanta da yayi daga zuwanta.
Idonta ta bude ahankali tana
kokarin juyi tsantsan dadin
gadon kawai suka hado, a
razane ta farka domin halittansa
razana ta yake, hannunta ya
koma tsoron cire hannun ya
kamata kar takara shan mari,
murmushi yayi ya rungumota
jikinsa kamshin turarensa ya
bugi hancinta ta ja wani
numfashi sannan ta lumshe ido,
“na miki alkawari zan wadata ki
da komi, ko me kike so
aduniyannan damuwana kawai
ki soni” da sauri ta dago idonta
suna hada ido ta mayar ta
sauke da sauri domin ta rasa
gane meye a fuskarsa baki ne
haka yake ko kuma shafawa
yayi, duk da idonshi fari ne bai
hana ta ji tsoronshi ba jikinta na
kyarma bakinta na rawa ta
gyada kai alamun toh,
murmushi yayi sannan ya mike
ya bar dakin, abinci aka kawo
mata sai dai yadda take ganin
abincin ko shaawa bai bata ba
haka ta zauna agefe tana
tunanin rayuwarta yadda yake
bugawa kamar kwallo yau tana
nan gobe tana can, shin laifinta
ne ko na iyayenta? idan ta tuna
yadda rayuwanta ta fara sai
taga tabbas iyayenta suna da
laifi kashi tamanin acikin dari
na lalacewarta musamman
mahafiyarta ahaka har bacci ya
kwasheta.
Ji tayi mutum na shafata game
da kuma kamshin turarensa a
firgice ta bude ido tana kokarin
tashi ya danneta yana
shinshinata kamar kare,
sumbatu yakeyi wanda ita kanta
bata gane me yake fada ba,
rigan jikinta ya fizge da karfi ta
yage ta fara ja kasa , wasu
zafafaran hawaye suka sauko
mata tana kuka tana rokonshi
ganin da gaske yakeyi ta fara
neman kai da rayuwanta wani
naushi da ya sake mata sai da
ta gigice ya wanka mata sannan
ya rungumota, “kimin shiru kina
damuna” tuni ta hadiye kukanta
ta fara jan numfashi haka ya yi
abunda zaiyi cikin nutsuwa
sannan ya fita, tasan ta kwana
da maza kala kala amma
wannan bawan Allah tashi kalan
da salon muguntar daban take,
domin sai da ya ji mata ciwo ko
dai don giant mutum ne oho
mata, da kyar ta iya mikewa tayi
wanka, tana shirin sallah taga
wata ta shigo dakin “oga na
kiranki” ko kallonta bata yiba
don bakin ciki hakan ya kara
tunzura yarinyan ta fita sai gata
ta dawo da maza kattai biyu,
haka suka daga Kaule cak suka
tafi da ita gurinshi duk gurin
warin taba da giya, haka yasa ta
zauna agefensa ya rikota
jikinshi, shi damuwansa yaji ta
ajikinsa.
Sai magriba ya bari ta dawo
daki shima karfe sha daya taji
tafiyansa da sauri tasa kwado
ta danne kofan, gabanta kaikayi
yake mata wanda tana kyautata
zaton ya saka mata infection ne,
ji tayi anbude kofan a razane ta
koma jikin gado, ya shigo yana
huci ya nufi kanta da duka da
naushi “ban ce miki kimin
ladabi ba? meye ajikina da baki
so?? sai daya mata lukwis
amma duk da yazo sai data
tureshi hakan yasa yakira
yaronsa daya “dauko min
igiyoyinnan ku daure ta da jikin
gadonnan, akwai kuma bulalan
injin shima ku taho dashi”
aranta kawai ta sadakar mutuwa
zata yi.. 

10 
This Page is Dedicated to you
my people of ZAUREN KARATU,
i u
www.Benaxiromar.com
Ranan ta sha dukan da tunda
take da mahaifiyarta ba’a taba
yi mata shi ba, jikinta ya
faffashe haka zalika idonta ya
kumbura, rufeta yayi a daki don
abinci ma ta window suka
wurgo mata, taja kafanta dakyar
taje jikin windown tana kwashe
abincin daga kasa tana kaiwa
baki hannunta na bari tsantsan
yunwan da take ji, a zuciyanta
kuwa kuka takeyi tana tunani
wannan wani irin jarabawa ce
ubangiji Allah ya nufeta dashi,ta
kuma yi adduan neman sauki
wa rayuwanta, tabbas duniya ba
komi bace wa zaice itace
Kaule? haka ta gama bin
abincin sannan ta jinginu da
bangon har bacci ya kwasheta.
Wasa-wasa sai da Kaule tayi
wata biyar a Tafa azaban safe
daban ta rana daban haka zalika
ta dare daban, ta kode ta rame
tayi baki ta lalace kaman ba yar
mutum ba, Hakoranta na gaba
duk sun fadi, gashin kanta duk
ya kade,Kullum acikin biyan
bukatanshi take aduk lokacin da
yaso ko safe ko rana ko dare, in
bata amince ba tasha duka ko
yayi mata alluran kwaya,ta fidda
rai ga rayuwar duniya tana jira
taga yadda Allah zai yi da ita.
*************
Hajiya ce ta kira Inna su gaisa
“ya gida ya yara?”
“lafiya kalao Hajiya muna kan
ganin sako mun gode fa,Allah
ya saka da alheri ya kara budi”
“bakomi, ina Kaule din take?
nakira numbanta bata tashiga
da fatan dai lafiya?”
Inna shiru tayi domin ba tasan
me zata ce mata ba Kaule bata
nan gashi sai cin kudi mata
suke
“Hajiya wallahi kwanaki ta tafi
Habuja, toh daga nan wallah
bamu kara samunta ba anyi
neman har an gaji”
“Subhanallah! innalilahi!! haba
Inna!!! ai sai ki kira ki sanar
dani wannan mummunan
labarin ba kiyi shiru ba, gaskiya
baki kyauta min ba, banji dadi
ba, na dauka mun zama daya ai”
“kiyi hakuri Hajiya, amma inada
numban saurayinta wanda nake
tsammani suna tare din”
“turo min don Allah”
Ko da Inna ta turo mata
numban Shun, Hajiya ta kirashi
anan yake sanar mata cewa
basu tare amma yasan tana
Tafa, bari yaturo mata numban
wata a Tafan sai ta hadasu suyi
magana, duk da bai mata
bayanin dalilin meya kaita ko
kuma wanda ya kaita ba, Hajiya
salati tayi tace “Tafa dai da
nasani? na shiga uku na, ko ba
gurin dandalin karuwan
direbobin manyan motocin nan
ba?”
Shun yace ” shi Hajiya amma
kar ki damu insha Allah ba
matsala”
Hajiya ta gagara zama sama da
kasa har sai da ya turo mata
wata number ta kira sai ga wata
mata ta dauka bayan gaisuwa
take ce mata
“wallahi baiwar Allah wata nake
nema a inda kike amma bata da
waya a hannunta, shine nake so
ki hadani da ita”
“wace ce haka?”
“sunanta Kaulat ana cemata
Kaule”
“wai wai Hajiya gaskiya tana da
tsada, kinga ta maigidarmu ce
nawa zaki bada mu sasanta!”
Hajiya mamaki ya kamata amma
ta danne tace nawa kike so
“dubu ashirin batai yawa ba”
“bata zan baki, ki turo account
number yanzu asa miki”
Aikuwa sai da taga alert ta
dauki waya ta nufi sashin da
aka ajiye Kaule wacce aka garke
kofan aka rufe, bayan ta tabbata
babu kowa tagun ta leko ta
window
“Kaule!Kaulee!!” tana ta fada
ahankali gudun kar wani yaji ta
balle a kamata
Kaule dake baccin wahala
numfashinta sama sama taji
ana rada sunanta daga idonta
taga anmiko mata waya tasa
hannu ta karba sannan tasa a
kunne
“hello” cikin dashashiyar
muryarta
“wayyo Kaulat! kina jina?!!
Hajiya ce!!!”
a firgice ta mike ta zauna wani
sabon kuka ya cika mata fuska
“Hajiya ki taimaken na bar
gurinnan zan mutu”
“ba zaki mutu ba insha Allah, ki
gudo mana ko?”
“Hajiya zai kasheni inna fito
kuma banda kudi”
“ki saci hanya gobe ki fito dai
dai titin Tafan zanzo na daukeki
kinji?”
haka sukayi sallama yayinda ita
kuma duk hankalinta ya tashi
tuni ta fara shiri washegari da
sassafe ta shirya tayo hanyan
Tafa tunda ta iso takira wayan
yarinyan jiyan amma a kashe
hakan yasa ta zauna a bakin
titin tun goma na safe har sai
marib tabar gurin duk da
hankalinta ya tashi ba tasan
wani hali Kaule take ciki ba.
Kaule kuwa dama da taimakon
wannan yarinyan ta bar cikin
Tafa sai dai babu ko naira biyar
da Kaule zata sa a bakinta,
Kaule ta kalleta tace “nagode,
Allah saka da alheri”
“kibar godemin nikam, kudi aka
biyani nake taimakonki”
Kiran Hajiya tayi wacce tace
musu ita kam ta wuce don tazo
har ta gaji da jira amma ta
dauki shatan golf tazo zata
biya, ta yita godiya wa yarinyan
“nagode kinji,Allah saka da
alheri bansan sunanki ba kuma”
“sunana Maryam”
“nagode Maryam,ki saka ta a
motan zaria don Allah sai ki
bata wannan numban in tazo
sai su kirani da driver”.
Haka kuwa akayi karfe ukun
dare suka isa Zaria, driver ya
kira Hajiya wacce idonta biyu
bata kwanta ba ta masa
kwatancen gidan da take ya
kawo Kaule har kofar gidan, da
farko da taga Kaule sai tace
“driver ina take?”
Kaule rungumota tayi amma har
ta fauce zata gudu, taga lallefa
tabbas ita ne
“innalilahi wainna ilaihi rajiun!
innalilahi waina ilaihi rajiun!!
Allahumma ajirni fi musibatihi!!!
Kaulat me nake gani haka?
Biyan driver tayi sannan suka
shige cikin gidan hawaye ya
gama cika idon Hajiya, jikinta
har bari yake hankalinta duk ya
tashi kowani addua yazo
bakinta shi takeyi bata karasa
shiga gidan ba Kaule ta yanke
jiki ta fadi.

11
www.Benaxiromar.com
@Benaxir on whattpad
Asibiti Hajiya ta nufa da ita
wanda atake suka sanya mata
drip, sai da tasha leda uku
domin likitan har ya fara batun
akira yan sanda ganin yanayin
da take ciki amma Hajiya tace
ba damuwa anyi maganin abun,
Hajiya ce ke zaman jinya sai
ma’aikatanta don da maigidanta
yadawo gida taje tana masa tadi
kallonta ya tsaya yi ” ke kam dai
bakya gajiya da taimakon
mutane,Allah baki lada amma
wannan yarinya da kin fita
huruminta ne, aganina bata da
niyyan shiryuwa da tuntuni ta
koma gidan iyayenta sun mata
aure ai”
“ka daina fadin haka Ahaji,
kowa da irin kaddarar da Allah
ya bashi da kuma jarabawarshi”
bai kuma cewa komi ba itama
ta mike tabar masa dakin,
domin har cikin ranta take jin
Kaule.
Kwananta uku ta farfado Hajiya
taje da yar’uwarta Maryam
wacce suke shiri sosai alokacin
data zauna agidan Hajiyan,
Maryam ta kama hannun Kaile
wacce idonta yake zubda
hawaye lokacin Hajiyan ta fita
ganin likita.
“kinji dadi Kinyi aure ke kam
Maryam, babban burina nayi
aure don inaji ajikina zan iya
mutuwa”
“ki daina fadin haka, aure nufin
Allah ne, duk wanda baiyi aure
ba toh lokacinaa ne baiyi ba”
acewar Maryam tana murza
hannunta ahankali domin
kwantar mata da hankali
“hakane amma nayi wasa da
damana, da nayi biyayya
alokacin da Iyayena suka so
nayi aure da duk haka bai faru
ba, wani lokacin muna gudu wa
kaddararmu mai kyau mu tafi
hanya marar kyau, ashe da
auren ne da yanzu ina gidan
miji amma da babu auren kiga
yadda rayuwata ta dawo”
Maryam ta goge mata hawayen
gefen idonta
“ki daina kuka, zakiyi kema,
yanzu damuwanmu ki warke”
“ina warkewa zanyi istibra’i zan
tsarkake kaina na koma ga Allah
ko Allah zaiji kaina ya inganta
min rayuwa”.
Hajiya ce ta shigo hakan yasa
suka yi shiru.
Randa aka sallameta ranan
Hajiya tace su tafi Illorin gurin
iyayenta, a hanya ne takarbi
wayan Hajiyan ta kira Maria take
tambayanta ya Usman, Maria
tace “lafiansa kalao yaushe zaki
zo?”
“ina hanya sai nazo kawai”
Hajiya ta kalleta sannan tace
“yanzu haka zaki bar mata Dan
ki?”
“Hajiya itace kadai zata bashi
gatan da bazai taba samu
awajena ba”
“idan ta haihu fa Danki zai
dawo bora agidan”
“Insha Allah Maria ba haka take
ba”
“jiya naga postern babanshi
yana neman gwamna, da kin
gaya mishi yasan yana da yaro
aduniya tunda kinfi kowa sanin
yana son yara maza tunda
zallan mata yake da”
“a’a Hajiya yarona zai sha
wahala mu barshi agun Maria
kawai, shikuma idan Allah yasa
ko bayan raina zasu hadu toh
duk nufin Allah ne”
Shiru tayi Hajiyar don ta lura
Kaule taurin kai gareta, Maria
tafi kwanciya mata arai, suna
isa Inna suka samu tana hura
murhu ganin Kaule yasa ta
dauki katon icce zata kwala
mata dasauri Hajiya ta shiga
tsakani
“lafiya ke kuwa Inna barka da
zuwan namu kenan?”
Hawaye duk sun cika idon Inna
“haba Hajiya! wannan wacce
irin yarinya ce wallahi Allah
wadaran naka ya lalace!! Allah
wadaran wannan halinki!!!”
duk tsayawa sukayi suna
kallonta dakyar Dalhatu ya shiga
tsakani yaja Innar cikin gida
don ta fara tara musu mutane,
aciki ma sai kuka take abun
duk ya daure musu kai, Hajiya
tace “hakuri zakiyi dai, tunda
gashi ta dawo”
“wani irin dawowa Hajiya,
yarinyyan tunda ta tafi ko kira
ba tayi tace ga kudi ayi wani
abu ba, naira biyar bata turo ba
sai yanzu zata dawo min
fisabililah”
“Innalilahi wainna ilaihi rajiun”
shine salatin da Hajiya take ta
maimaimatawa don tsananin
mamakin wannan wacce irin
uwa ne.

12
www.Benaxiromar.com
@Benaxir on whattpad
“Lallai Inna kina da abun
mamaki, abun da zaki ce
kenan? bayan yarki ta leka
lahira ta dawo? duba jikinta fa
haba mana!”
Inna gimshe fuska tayi ta juya
gefe anan Hajiya tasan tabbas
akwai aiki agabanta zama tayi
dirsham sannan tace “wannan
Ya da kike gani amana ce Allah
ya baki kuma zai tambayeki, ya
kika tarbiyantar da ita? kin
sauke hakkinki a matsayinki na
uwa? zan barki kiyi tunani zamu
tafi yau da ita gobe idan kin
sauka daga fushin da kikeyi
zamuyi magana” ta mike ta
janyo hannun Kaule wacce
hawaye ke zuba a idonta suka
fice.
Kwance a masaukinsu Kaule
tayi jugum tana tunani Hajiya ta
kalleta tace “ni kuwa inada
tambaya Kaulat”
“ina jinki Hajiya” ta fada
yayinda ta tashi ta nemi guri ta
zauna
“ina kudin da kike samu? duk
ina kudin?”
“Hajiya kin taba ganin kudin
haram yayi albarka?, Hajiya
iyayena sune sababbin duk
halin dana fada ciki tsakanina
dasu sai dai Allah ya isa”
da sauri Hajiya ta make bakinta
“baki da hankali ne? ba su suka
haifeki ba?”
ta share hawayen da ya cika
mata ido sannan tace
“Hajiya ban taba fada wa kowa
wannan maganan ba amma
barin baki labari, babana sai
yaci wutan Allah,babana baya
taimaka mun shi burinsa kawai
ya bakanta min rai ina karama
idan kawayena suka zo zaki ga
yana daga musu gira, ko in ya
kama su a zaure yayita danne
su, na dawo abun kwatance a
makaranta babban dalilin da
yasa nabar cikin makaranta na
koma quarters na malamai
shima naje na hadu da matsifa,
Hajiya ina js3 kakata(ta gurin
Inna) ta rasu haka Inna ta
koreni daga gida tace sai na
nemo kudin burial da yake ba
musulma bace, Inna ta
damuwanta na kawo mata kudin
ta kan ce ts haifi mace don
meye? meye amfanina? bayan
hali irin na mahaifina bani da
gurin zuwa kuma arayuwata,
Hajiya idan kika mayar dani
zata iya sakani na koma ruwa
tsundum, don Allah Hajiya
kiyimin aure kawai, damuwana
nayi aure”
Hajiya jikinta yayi sanyi domi ta
rasa kalmomi da zata yi amfani
dasu don haka ta janyota jikinta
tana rarrashinta
“kiyi hakuri insha Allahu zan
miki aure, ai bawai baki da
manema bane kina dasu”
Taji dadi sosai don haka ta
kwantar da kai.
Washegari da suka koma gidan
Inna, Hajiya taje mata da sabon
batu
“inaso nayiwa Kaulat aure”
“gaskiya ban yarda ba, in tayi
aure mu kuma kudin aina zamu
samu? tafi kowa sanin halin
mahaifinta kudin da take
samowa dashi nake ciyar da
kannenta ko so take ni nafita
naje na nemo kudin? in haifi yar
cikina taki taimakona? aikuwa
da rashin taimakona gwanda
babu ke a doron kasa, in har
nina baki nono kika sha to ban
yarda kiyi aure ba” ta fada tana
huci yayinda Kaule ta fashe da
sabon kuka don radadin da take
jin zuciyarta yana yi,Hajiya ta
kalleta itama idonta cike da
kwalla “me kike so don Allah a
rayuwa?”
“Kudi! kudi sune damuwa ta”
Wallahi na miki alkawari ko zan
cire dukka kayan sawa na, na
sayar zan cire kudi na baki ki
biya bukatanki don Allah ki bar
Kaule tayi aure”
“wai ke meye matsalarki? da
farko ba jini muka hada dake
ba, babu dangin iya balle baba
kin bi kin hure wa yarinyata
kunne tunda ba ke kika min
nakuda ba ki rabu mun da
yarinya”
“zan rabu da ita yanzu ma
kuwa, tunda dama na kawo miki
itane, duk abunda nakeyi inayi
don Allah ne sanin cewa ya’ya
na kowa ne wataran nawa zasu
bukaci taimako dama ba tafiya
da ita zanyi ba na kawo miki
itace, tunda yarki ce ki kwada ki
cinye, ke kuma Kaulat ki tabbata
kinyi isibra’i idan Allah ya nufi
zakiyi aure ba mahauluki da ya
isa ya hana”
Kaule ta daga kai duk da kuka
ya gama cin ranta muryanta ya
koma ciki, Hajiya ta rike
hannunta ta mika mata littafin
addua tace “ki dogara da Allah,
ki koma ga Allah ki tuba zuwa
ga Allah,kafin ki gama istibra’i
miji zai fito insha Allahu mu
sha biki, Allah miki albarka”
tana fada tana share hawaye
don Allah kadai yasan irin
dannewan da takeyi amma
ganin yadda Kaulen take kuka
kaman ranta zai fita yasa itama
kasa daurewa
“Hajiya, Usman dina, Da na, duk
da nasan Maria zata bashi
ingantaccen tarbiya amma
Hajiya kisa ido, ko da’ace na
mutu kinsan Mahaifinsa saboda
bacin rana, ko da wani abu zai
samesa yana da gatansa,
Mahaifinsa mai kudi ne kuma
mai neman Da namiji kuma har
yau yana sona shine kadai
bukatata Hajiya, sannan ki
yafeni ko da na miki wani abu
na gode sosai da kika mayar
dani tamkar yar cikinki hakika
ina kishi da yaranki da suka
sami uwa tamkarki”
“meyasa kike magana kamar
wacce zata bar duniya?, ki
daina bana so”
“jikina na bani tafiyan zanyi
kuma shine mafi alheri agareni”
Inna ce ta katsesu tare da cewa
“ya isa haka, tashi ki bar min
gida” Hajiya ta fito tana kuka,
Kaule na kuka dakyar suka
rabu.
Kullum sukan yi waya taji
lafiyanta yayinda ita kuma ta
koma gidanta, Kaule ta fara
istibra’i dinta yayinda Hajiya har
ta samu wanda zai aureta
domin shikam rikon addininsa
kadai ma zai sa mace ta so shi,
jiranta kadai akeyi tayi tsarki
akwana na biyar Hajiya ta kira
taji wayanta akashe ta wuni
tana kira shiru sai tasa aranta
ko batir ne babu hala,
washegari tana idar da Sallahn
asuba takira taji akunne sai
data kira sau hudu kafin wani
ya dauka da sallama tace “don
Allah wayene? Kaule fa?”
“Dalhatu ne, jiya Allah yayi mata
rasuwa”
“Innalilahi wainna ilaihi rajiun!
inna lillahi wainna ilaihi rajiun!!”
wayan sulale wa yayi ya fadi
ahannunta sai data dakata na
kusan minti goma kafin ta saita
tunaninta, wani kuka ta saka
mai zafi wanda acikin kirjinta
take jin radadin,ba shiri ta hada
kayanta sai illorin, abun mamaki
kaman ba rasuwa akayi ba
tabbas Kaule ta samu mutane
amma cikin gidansu kamar ba
rasuwa ba, kowa hidiman
gabansa yake, wannan abu da
bakin cikin yasa ta fasa zaman
makokin ta koma gidanta taci
gaba da yi mata addua,Hajiya ta
bari aranta amma zahiri tasan
kashe Kaule akayi kamar yadda
taji matasan anguwan ke fada
cewa tasha poison ta mutu,
Hajiya ta rame duk ta daura
damuwa aranta dakyar
maigidanta ya bar kasan da ita
ganin yadda tasa abun aranta.
*********
Mutuwan Kaule bai isa kunnen
mutane ba domin mutane kadan
suka san da mutuwar, Mairo ma
daga baya takeji tayi kuka har ta
gode Allah, amma bayan ita
bawanda yaji batun mutuwarta,
Yaronta kuwa yanzu haka yana
gun Maria wacce take rikonshi.
Bissalam
(Wannan labari true life story
ne, kuma kasancewar
marigayiyar ita ta bukaci
arubuta labarinta kafin ta mutu,
A madadina da sauran masu
karatu muna mika ta’aziyarmu
ga wannan baiwar Allah duk da
cewa na canja suna da kuma
garuruwa domin bacin rana,
muna rokon Allah ya jikanta, ya
mata rahama, ya gafarceta ya
kuma saka mutuwanta ya zama
hutu agareta, iyaye irinna
wannan baiwar Allah ya Allah ka
mana maganinsu ka raba mu da
irinsu ka kuma karemu daga
mummunan nufinsu,Allah ka
gafarcemu ba don halinmu ba,
kayi dubi da ayyukan mu na
alheri ka mana rahama ka
gafarcemu mummunan
ayyukanmu,Allah ka bamu
kyakyawan karshe)”
Wannan shine labarin da Aisha
dansabo ta bani na kuma
rubuta abisa yadda ya kamata.
Wanda suke turo labarinsu na
rubuta wanda baku ga na
rubuta ba kuyi hakuri, Allah ya
nufe mu daya bayan daya zaku
gani insha Allah,mu hadu a next
novel dina wanda bayan sallahn
azumi zaku ganshi insha Allah
‘Yan matan mijina


Complied by Princess Aysha Muhammad (Humaira) 
